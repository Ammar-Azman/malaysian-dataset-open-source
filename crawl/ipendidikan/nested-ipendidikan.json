[{"li": ["Faktor-Faktor Pemilihan Kerjaya Bagi Seseorang Remaja/ Generasi Muda", "Contoh Karangan Faktor-Faktor Pemilihan Kerjaya Bagi Seseorang Remaja", "Minat dan cita-cita", "Latar belakang akademik", "Prospek kerjaya", "Pengaruh dan sokongan ahli keluarga", "Ekonomi semasa", "Suasana pekerjaan"], "p": ["Pada zaman pascakemerdekaan ini, Malaysia telah berkembang menjadi pemacu ekonomi terutamanya dalam rantau Asia Tenggara. Dasar keterbukaan kerajaan kepada pelabur asing telah membantu meningkatkan pertumbuhan ekonomi dalam negara sekaligus membuka peluang-peluang pekerjaan dalam pelbagai bidang. Menurut Kamus Dewan Bahasa dan Pustaka, kerjaya merujuk kepada profesion atau pekerjaan yang dipilih sebagai cara mencari nafkah hidup. Jika ditelusuri realiti masa kini, manusia boleh memilih kerjaya pilihan mereka atau mencipta sendiri kerjaya mereka. Kelahiran ciptaan teknologi dan kemampuan sains hari ini telah mendorong manusia untuk berubah dan mengadaptasi corak kehidupan baru yang bergantung kepada sains dan teknologi yang membawa kemajuan kepada tamadun manusia. Kesannya, terdapat kerjaya yang kekal relevan seperti bidang perubatan dan pendidikan. Tetapi terdapat bidang yang perlu diadaptasi dengan perkembangan teknologi hari ini seperti bidang komunikasi dan pembuatan yang lebih cenderung ke arah bebas tenaga manusia. Justeru, golongan remaja hari ini perlu mengetahui apakah faktor-faktor pemilihan kerjaya yang baik dan menjamin masa hadapan yang cerah untuk diri mereka.", "Faktor utama yang mempengaruhi pemilihan kerjaya dalam kalangan remaja adalah berdasarkan minat dan cita-cita. Sebagai manusia, kita dilahirkan dengan fitrah untuk meminati sesuatu dan membenci perkara yang kita tidak inginkan. Faktor minat menjadi pendorong utama dalam pemilihan kerjaya adalah kerana induvidu tersebut mempunyai semangat dan keterujaan untuk melaksanakan tugas yang memberikan kebahagiaan kepada diri mereka. Sebagai contoh, Allahyarham Sudirman Bin Haji Arshad yang merupakan penyanyi terkenal dan penghibur tersohor negara pada suatu ketika dahulu. Beliau merupakan graduan undang-undang tetapi meninggalkan bidang guaman untuk memilih bidang seni sebagai kerjaya pilihannya. Ternyata disebabkan minat dan cita-citanya yang kuat, beliau berjaya menambat hati hampir seluruh rakyat Malaysia pada ketika itu dengan lagu-lagu ciptaan beliau sehingga digelar \u201cPenghibur Nombor 1 Di Asia\u201d. Senario itu menunjukkan bahawa sekiranya anda mempunyai minat dan cita-cita yang tinggi dan mendalam, ia mampu menghasilkan kerjaya yang cemerlang dan memberikan kepuasan kepada diri sendiri.", "Faktor lain yang mendorong para remaja dalam memilih kerjaya mereka adalah faktor latar belakang akademik. Sebagai warganegara Malaysia, kita diwajibkan untuk bersekolah di peringkat rendah selama enam tahun dan peringkat menengah selama lima tahun. Kemampuan akademik selama sebelas tahun ini mempengaruhi sebilangan besar para remaja dalam membuat pilihan kerjaya mereka. Ada di antara mereka yang gemar dengan mata pelajaran matematik akan memilih bidang kejuruteraan dan yang gemar akan mata pelajaran biologi memilih bidang perubatan. Dalam erti kata lain, pemilihan mata pelajaran para pelajar di sekolah menjadi pendorong kepada pemilihan kerjaya mereka di masa hadapan. Pembelajaran teori di peringkat umum akan mempengaruhi pelajar untuk belajar dengan lebih mendalam dan fokus kepada bidang-bidang tertentu. Tambahan pula, majikan atau syarikat akan menapis calon-calon pekerja berdasarkan kelayakan akademik pelajar kerana hanya jauhari sahaja yang mengenali manikam. Jikalau pelajar berjaya menguasai mata pelajaran berkenaan sudah pasti mereka ada kelebihan untuk menggapai kerjaya yang diidam-idamkan. Intihannya, latar belakang akademik merupakan faktor yang penting untuk menentukan kejayaan pelajar merealisasikan kerjaya yang mereka minati.", "Pada waktu yang sama, golongan remaja perlu melihat dan mengkaji faktor prospek kerjaya yang akan dipilih. Faktor ini penting bagi menjamin kelansungan hidup setiap individu kerana kerjaya yang baik memberikan gaji yang lumayan. Misalnya, bidang perubatan dan perbankan menjadi pilihan ramai remaja kerana ia memberikan kestabilan kerja, gaji yang berpatutan dan prospek kerjaya yang meyakinkan. Namun prospek tersebut adalah bergantung kepada kelayakan dan kemampuan individu tersebut untuk mengembangkan kemahiran mereka sehingga berjaya ditawarkan pangkat ke jawatan yang lebih tinggi. Kenaikan taraf kehidupan dan kos sara hidup menjadi titik tolak kepada remaja dalam memilih kerjaya yang memberikan upah atau gaji yang berpatutan untuk mereka meneruskan kelangsungan hidup. Keadaan ekonomi dunia amnya dan negara khususnya yang tidak menentu ketika ini menambah lagi idea di mana kerjaya yang dipilih seharusnya mampu menampung diri dan rancangan masa hadapan individu untuk berkeluarga serta memiliki aset-aset seperti rumah dan kereta. Jelaslah bahawa faktor prospek kerjaya mempengaruhi remaja dalam memilih kerjaya pilihan mereka.", "Selain daripada itu, pengaruh dan sokongan daripada ibu, bapa dan ahli keluarga juga menjadi faktor dalam pemilihan kerjaya remaja. Ironinya, keredaan ibu dan bapa adalah penentu kehidupan setiap individu kerana dengan halangan atau dorongan akan memberikan impak kepada keputusan yang diambil oleh mereka. Pada pandangan saya, ibu dan bapa seharusnya memberikan sokongan terhadap minat anak-anak mereka kerana jika kita memaksa mereka melakukan kerja yang tidak diminati, pasti mereka akan mudah kecundang dan gagal dalam kerjaya tersebut. Sebaliknya ibu dan bapa boleh membantu anak-anak mencapai cita-cita mereka dengan memberikan kata-kata semangat atau menghantar mereka ke kelas yang berkaitan dengan minat mereka. Misalnya, atlet berbasikal negara, Azizulhasni Awang tidak akan berjaya menjadi atlet yang bertanding di peringkat dunia sekiranya ayah beliau tidak menghadiahkan sebuah basikal sebagai ganjaran kecemerlangan beliau di sekolah. Bermula daripada dorongan itu, beliau meneruskan cita-cita dalam menjadi atlet berbasikal negara dan berjaya merangkul pingat emas di kejohanan peringkat dunia. Siapa sangka, anak kelahiran Dungun, Terengganu bersaiz fizikal yang kecil berbanding atlet di Eropah dan Amerika mampu bersaing dan menjadi juara dunia dalam acara yang dikuasainya. Natijahnya, sokongan ibu dan bapa adalah faktor yang mustahak dalam pemilihan kerjaya para remaja.", "Tuntasnya, pelbagai faktor yang telah dikupas menjadi pemangkin kepada pemilihan kerjaya dalam golongan remaja hari ini. Ia merupakan suatu perkara yang tidak boleh dipandang enteng kerana tanpa kerjaya yang baik, kehidupan seseorang boleh musnah dan memundurkan masyarakat, bangsa dan negara. Setiap pihak yang berkaitan terutamanya ahli keluarga seharusnya memberikan bimbingan dan panduan yang tepat agar remaja hari ini membuat pilihan yang baik. Sokongan dalam bentuk fizikal, mental dan kerohanian wajar diberikan kerana para remaja hari ini perlu bersaing dan membentuk diri mereka dengan kemahiran dan kelayakan yang tinggi bagi merebut peluang kerjaya yang semakin terhad. Semoga generasi muda hari ini tabah dan dikurniakan kebijaksanaan dalam mencipta peluang kerjaya serta mengembangkan kerjaya mereka agar kemajuan negara diteruskan dengan jayanya. Peribahasa melayu berkata di mana ada kemahuan, di situ ada jalan. Kata mutiara ini sesuai untuk dijadikan sebagai pedoman para remaja dalam menempuh dugaan dan cabaran sebelum berjaya mencapai cita-cita dan kerjaya impian mereka."]}, {"li": ["Kesan-Kesan Penggunaan Kad Kredit Kepada Masyarakat (Kebaikan & Keburukan)", "Contoh Karangan Implikasi Penggunaan Kad Kredit Kepada Masyarakat", "Menjamin keselamatan wang pengguna", "Mendapat rebat atau baucar", "Sebagai alternatif jika berlaku kecemasan", "Melahirkan masyarakat yang suka berhutang", "Terdedah kepada penyalahgunaan dan penyelewengan data", "Memberikan kesan kepada skor kredit pengguna"], "p": ["Kad kredit boleh didefinisikan sebagai alat pembayaran secara elektronik yang membolehkan anda membeli barangan atau mendapatkan perkhidmatan tanpa menggunakan wang tunai. Mutakhir ini, pemilikan kad kredit semakin mudah telah menyebabkan ramai di antara ahli masyarakat yang memohon dan menggunakannya tanpa memikirkan kesannya kepada diri dan juga negara. Apa yang dilihat oleh mereka adalah kad kredit tidak memerlukan pengguna membawa wang yang banyak untuk membeli belah dan had penggunaan kad tersebut adalah tinggi serta boleh menjelaskan hutang sacra ansuran. Jikalau ditelusuri, kad kredit hanya digunakan mengikut kemampuan oleh mereka yang kaya dan berada pada masa dahulu tetapi kini, sesiapa pun boleh memilikinya dengan gaji serendah RM1500. Malahan ada sesetengah orang mempunyai beberapa keping kad kredit pada satu-satu masa. Hakikatnya, pelbagai kesan baik dan buruk yang perlu diketahui oleh segenap golongan masyarakat. Oleh itu, wajar untuk kita bincangkan implikasi penggunaan kad kredit kepada masyarakat supaya menjadi pengajaran kepada semua.", "Sebagai pelajar berminda kelas pertama, penggunaan kad kredit memberikan implikasi yang baik kerana keselamatan pengguna terjamin berbanding menggunakan wang. Ciptaan kad kredit pada asalnya diperkenalkan bagi memudahkan transaksi wang yang tinggi jumlahnya. Masalah yang timbul pada ketika itu adalah keselamatan untuk membawa wang pada jumlah yang banyak untuk menyelesaikan sesuatu urusan jual beli. Maka, dengan adanya teknologi elektronik dan cip pintar, kad kredit atau wang plastik ini memudahkan urusan jual beli pada jumlah yang tinggi dan keselamatan pengguna terjamin tanpa perlu membawa wang tunai. Selain itu, jika kad kredit anda dicuri atau hilang, anda boleh terus membatalkan penggunaannya dengan menghubungi pihak kad kredit yang anda gunakan. Proses verifikasi dan pengesahan serta penggunaan nombor pin yang digunakan dapat menghalang daripada pencuri atau orang lain daripada menggunakan kad kredit anda. Natijahnya, penggunaan kad kredit sebagai pengganti wang tunai adalah lebih mudah berbanding penggunaan wang, serta keselamatannya adalah lebih terjamin jika hilang atau dicuri.", "Kebaikan lain apabila menggunakan kad kredit adalah mendapat rebat dalam bentuk tunai atau baucar serta tawaran hadiah yang pelbagai dimana memberikan banyak keuntungan kepada pengguna. Untuk pengetahuan anda terdapat dua jenis kad yang diperkenalkan oleh bank kepada pengguna iaitu kad debit dan kad kredit. Kad debit adalah kad yang menggunakan simpanan yang dimiliki oleh pengguna dalan akaun masing-masing manakala kad kredit adalah hutang yang didahulukan oleh bank dan perlu dibayar oleh pengguna pada setiap hujung bulan mengikut kadar yang digunakan oleh pengguna. Bagi menarik pengguna menggunakan kad kredit, pihak bank menawarkan pelbagai rebat dan baucar. Sebagai contoh, jika anda telah menggunakan kad kredit sehingga mendapat kutipan mata mencecah 100,000 mata, anda layak untuk menebus hadiah seperti alatan elektronik dan sebagainya. Tambahan pula, kad kredit didatangkan dengan perlindungan insurans seperti insurans kemalangan dan insurans kemalangan. Bayangkan jika berlaku kemalangan ketika anda melancong ke luar negara dan perlu menjalani rawatan di hospital di sana. Dengan penggunaan kad kredit, ia dapat menyelamatkan anda jika berada dalam situasi terbabit. Intihannya, pelbagai manfaat yang ditawarkan oleh kad kredit jika digunakan sebaiknya oleh pengguna.", "Jika dilihat pada sudut yang berlainan, penggunaan kad kredit meninggalkan implikasi yang buruk kerana melahirkan masyarakat yang suka berhutang. Menurut laporan daripada Bank Dunia, lebih 60 peratus golongan yang diisytihar Bankrap adalah terdiri daripada golongan muda. Hal ini demikian kerana golongan ini bersikap boros dalam berbelanja dan ingin mengecapi kehidupan mewah yang sama seperti orang yang kaya dan berada. Mereka seharusnya mengukur baju di badan sendiri supaya dapat mengelak daripada menjadi boros dan berhutang keliling pinggang mereka. Dengan proses yang mudah untuk mendapatkan kad kredit, sesetengah daripada membutakan mata dengen terus berbelanja tanpa sedar. Malahan ada yang menggunakan kad kredit ibarat menggali lubang, menutup lubang yang bermaksud berhutang untuk membayar hutang. Jika pengguna kad kredit telah dikesan oleh pihak bank kerana tidak membayar tunggakan untuk tempoh yang tertentu, mereka akan diisytiharkan sebagai bankrap. Maka mereka akan kehilangan kelayakan untuk melakukan pelbagai urusan yang melibatkan institusi kewangan seperti bank dan merumitkan keadaan untuk meneruskan kehidupan seperti masyarakat umum. Izharnya, kad kredit akan memberikan kesan yang buruk jika tidak diuruskan dengan baik dan digunakan secara berhemah.", "Kesan negatif yang lain sekiranya kita menggunakan kad kredit adalah terdedah kepada penyalahgunaan dan penyelewengan data. Seperti yang kita ketahui, penggunaan kad kredit menggunakan transaksi secara elektronik dan perkakasan komputer. Urusan kad kredit yang dibuat secara atas talian lazimnya terdedah kepada salah guna data yang dikutip oleh pengusaha kedai atau pihak ketiga yang lain. Selain itu, terdapat juga kad kredit yang diklonkan dan menyebabkan kerugian kepada pihak kedai dan juga pengguna kad kredit yang diklonkan. Hal ini disebabkan kerana kos dan kesan yang ditanggung adalah pengguna kad kredit yang diklonkan tersebut. Justeru, pemilik kad kredit perlu sentiasa melihat dengan teliti setiap transaksi yang dilakukan adalah betul dan bertepatan dengan apa yang dibelanjakan oleh anda. Setiap hari, pelbagai inovasi yang dicipta, begitu juga dengan pencuri data yang tidak jemu mencari jalan untuk menipu dan mencuri data peribadi seseorang. Pihak bank dan pengeluar kad kredit juga terus berusaha untuk meningkatkan tahap keselamatan data pengguna supaya penyalah gunaan dan penyelewengan yang telah berlaku tidak akan berulang. Sebagai pengguna yang bijak, kita pula seharusnya mendapatkan maklumat dan informasi terkini berkaitan kad kredit yang digunakan supaya tidak ketinggalan daripada usaha menambah baik penggunaannya dari semasa ke semasa.", "Bagi menyimpulkan kepada perbincangan di atas, pelbagai implikasi terhadap penggunaan kad kredit kepada masyarakat hari ini. Sebagai masyarakat yang inteligensia, kita perlu memanfaatkan kemudahan kad kredit dengan sebaiknya serta belajar mengurusnya dengan berhemah.\u00a0 Disiplin dalam menjelaskan baki-baki kad kredit pada masanya adalah mustahak supaya tidak menjadi seperti peribahasa Melayu, sesal dahulu pendapatan, sesal kemudian tiada berguna. Dengan adanya agensi swasta seperti Agensi Kaunseling dan Pengurusan Kredit (AKPK), golongan yang ingin menggunakan kad kredit khususnya golongan muda wajar mendapatkan khidmat nasihat butir-butir untuk menggunakan dan menjadi pemegang kad kredit daripada agensi tersebut. Kita hendaklah mengelakkan diri daripada bersikap seperti kerbau dicucuk hidung. Semoga inisiatif dalam melahirkan masyarakat nir tunai dapat direalisasikan pada masa terdekat di mana keselamatan data dan wang setiap ahli masyarakat terjamin sebaiknya dan tiada penyelewengan yang berlaku. Akhir sekali, memudahkan urusan jual beli antara satu sama lain tanpa perlu merisaukan keselamatan serta transaksi yang pantas dan selamat."]}, {"li": ["Kesan Buruk Gejala Rasuah Kepada Negara", "Contoh Karangan Kesan-Kesan Rasuah Kepada Negara", "melumpuhkan fungsi perjalanan sesuatu organisasi", "menyebabkan pentadbiran sesebuah negara menjadi lemah dan huru-hara", "menjejaskan imej dan kredibiliti negara", "menjejaskan kualiti infrastruktur atau program", "pembangunan tidak seimbang dan saksama", "melahirkan pegawai yang tidak amanah dan gagal dalam pelaksanaan"], "p": ["Dalam meniti kehidupan pada marcapada, kekayaan harta benda semakin menjadi kegilaan manusia sehinggakan sanggup menerima rasuah sebagai pemudah cara dalam mencapai impian mereka. Sifat cemburu dalam manusia adalah fitrah yang tidak dapat kita elakkan tapi kita dianugerahkan dengan fikiran yang waras untuk membezakan sesuatu perkara itu memberikan kebaikan atau keburukan. Gejala rasuah ialah tindakan satu pihak memberikan hadiah atau wang sebagai jaminan kepada apa yang mereka inginkan daripada pihak yang lain tanpa melalui prosedur atau cara yang mengikut peraturan. Duit kopi, simpulan bahasa yang membawa maksud wang sogokan atau memberikan wang secara tidak rasmi kepada seseorang sebagai imbuhan. Oleh itu, duit kopi memberi kesan-kesan negatif kepada negara.", "Rasuah mampu melumpuhkan\u00a0fungsi perjalanan sesuatu organisasi kerana timbul unsur penipuan dalam urusan. Sebagai contoh, Pegawai kastam yang bertugas di persempadanan negara menerima wang sogokan untuk melepaskan seludupan rokok murah. Situasi ini berlaku kerana mereka inginkan imbuhan yang lebih dek kerana gaji yang rendah serta mereka juga pembeli rokok murah. Maka kita boleh lihat bahawa organisasi yang sepatutnya menghalang seludupan rokok ini telah merugikan negara sebenarnya kerana ia terlepas dari terkena cukai yang menjadi sumber pendapatan negara. Bak kata peribahasa Melayu, harapkan pegar, pegar yang memakan padi di mana seseorang yang kita berikan amanah telah mengkhianati tanggungjawabnya dalam melaksanakan amanah tersebut.", "Selain itu, sekiranya gejala rasuah semakin berleluasa, pentadbiran negara secara keseluruhannya akan terjejas. Segala dasar atau penguatkuasaan menjadi lemah. Pelaksaanaan undang-undang tidak dapat dijalankan secara adil dan boleh menumbangkan ekonomi negara secara amnya. Misalnya, industri pembekalan elektrik negara yang hanya dimonopoli oleh satu entiti separa kerajaan dimana tiada rasuah terlibat tetapi berlaku kepentingan yang kurang baik. Setiap industri hendaklah dibuka kepada semua pemain industri agar berlaku daya saing yang kompetitif sekaligus melahirkan peluang pekerjaan dan merancakkan ekonomi negara. Oleh itu, pembuat polisi negara seharusnya melihat pelaksaan bebas rasuah bukan sahaja di peringkat bawahan malahan di peringkat pemain industri dan syarikat-syarikat multinasional agar pentadbiran negara dapat diuruskan dengan adil dan saksama.", "Pada waktu yang sama, rasuah akan menjathkan imej negara di mata dunia. Kemajuan media massa dalam mendapatkan maklumat mengenai segala perkara atau isu yang berlaku dalam sesebuah negara mampu menjadi punca kejatuhan ekonomi negara tersebut. Maka, kita hendaklah sentiasa memastikan tiada kes-kes rasuah agar tidak menjadi bahan berita kepada media internasional dalam melaporkan berita kepada penonton mereka di seluruh dunia. Sekiranya kita terpalit dengan isu rasuah, negara akan kehilangan minat daripada pelabur-pelabur asing kerana mereka tidak percaya akan sistem pentadbiran kita. Apabila kehilangan pelabur maka ekonomi negara akan merosot dan lembap. Dengan itu, pihak kerajaan bersama Suruhanjaya Pencegahan Rasuah Malaysia (SPRM) perlu memastikan setiap anggota kerja kerajaan menjalankan tigas dengan penuh amanah dan terhindar daripada terlibat dalam gejala rasuah.", "Di samping itu, amalan rasuah yang mengaburi mata hati seseorang ini akan membawa kepada kualiti satu infrastruktur atau program terjejas. Contohnya, dalam projek pembinaan jalan raya di mana berlaku rasuah yang melibatkan kontraktor. Mereka hanya mengejar keuntungan dengan menerima projek daripada kerajaan pada nilai pelaksanaan tertinggi tetapi hakikatnya mereka membina jalan raya pada kos yang paling minima demi mengaut keuntungan. Perkara seperti ini yang menyebabkan jalan raya rosak hanya setahun atau kurang daripada tarikh ia dibina dan menjejaskan pengguna serta berlaku pembaziran diperingkat pihak berkuasa tempatan keran terpaksa membaik pulih jalan raya. Hal seperti ini hendaklah di elakkan oleh semua pihak kerana ketulusan dalam pekerjaan kita akan memberi keuntungan bukan pada kita tetapi kepada orang lain yang memanfaatkannya.", "Akhir kalam, pelbagai kesan negatif yang bakal dihadapi oleh negara yang kita cintai sekiranya gejala rasuah tidak dibendung. Rasuah diibaratkan sebagai anai-anai yang boleh menumbangkan sebuah kerana kerjanya tidak nyata tetapi mampu melumpuhkan sebuah negara. SPRM haruslah menyusun inisiatif dalam mencapai sifar kes rasuah dalam negara kita agar ia menjadi bual berita dunia tentang negara kita. Pihak kerajaan pula sewajarnya mencari cara untuk memperkasa ekonomi dan daya sara diri rakyat agar mereka tidak terpesona dengan rasuah kerana kemampuan mereka dalam mencapai apa yang dikehendaki. Rakyat yang sejahtera dalam ekonomi negara yang sihat akan melahirkan negara yang berdaya saing dan terjaga imejnya di mata dunia."]}, {"li": ["Kepentingan Memelihara Dan Memulihara Alam Sekitar", "Contoh Karangan Kepentingan Menjaga Alam Sekitar", "Habitat flora dan fauna terpelihara", "Ekosistem menjadi stabil", "Kesihatan manusia terjamin", "Menarik kedatangan pelancong", "Menjamin bekalan sumber alam", "Demi kelansungan hidup generasi akan datang"], "p": ["Mutakhir ini, kita sering kali dikejutkan dengan kejadian bencana alam yang melanda hampir kebanyakan negara serta telah meragut ribuan nyawa yang tidak berdosa. Ramai mempersoalkan apakah punca kejadian bencana alam yang berlaku dan secara saintifik telah membuktikan bahawa ia adalah kesan pemodenan yang dilakukan oleh manusia. Kerakusan membina pembangunan tanpa mengkaji kesan jangka masa panjang terhadap alam sekitar seharusnya menjadi polemik masyarakat dunia hari ini. Alam sekitar merupakan khazanah yang tercipta ratusan malah ribuan tahun namun dimusnahkan oleh manusia hanya dalam beberapa tahun. Maka, setiap diantara kita perlu bermuhasabah dan mula mencari jalan dalam memulihara serta memelihara alam sekitar demi\u00a0 menjamin kepentingan alam sekitar.", "Signifikan utama dalam penjagaan alam sekitar adalah habitat flora dan fauna akan terpelihara. Alam sekitar yang merangkumi gunung-ganang, taburan hutan sehingga ke lautan merupakan habitat kepada hidupan flora dan fauna. Disebabkan populasi manusia yang semakin bertambah dari tahun ke tahun, pembangunan penempatan juga bertambah rancak. Kita tidak boleh nafikan bahawa pembangunan adalah penting demi mencapai kemajuan tetapi elemen penjagaan alam sekitar seharusnya menjadi agenda utama. Hal ini demikian kerana kita masih lagi bergantung kepada sumber flora dan fauna dalam pelbagai aspek kehidupan terutamanya bekalan makanan. Sebagai contoh, tumpahan minyak yang berlaku di laut dalam telah menyebabkan ikan-ikan mati dan nelayan tidak dapat menampung permintaan daripada konsumer. Kesannya, isu keselamatan makanan akan timbul dan boleh menimbulkan konflik antara negara. Mekanisme kawalan yang efektif hendaklah dilaksanakan supaya permintaan konsumer dapat dipenuhi disamping pemeliharaan habitat flora dan fauna terjamin. Janganlah kita bersikap seperti peribahasa Melayu diberi betis, hendak peha yang membawa maksud bersikap tamak akan merugikan kita.", "Pada masa yang sama, ekosistem dunia akan menjadi stabil sekiranya alam sekitar dijaga dengan baik. Pemanasan global, kenaikan paras air laut dan pencemaran merupakan isu yang timbul sejak dua tiga dekad kebelakangan ini. Kejadian ini berlaku disebabkan perindustrian yang dicipta oleh manusia sehingga menyebabkan ekosistem yang memelihara fungsi bumi terganggu. Tamsilnya, pelepasan karbon telah terhasil daripada pembakaran tenaga seperti kilang pemprosesan dan penggunaan pengangkutan bahan api. Akibatnya, berlaku penipisan lapisan ozon dan efek rumah hijua dimana kekurangan jumlah pokok untuk meneutralkan semula kadar karbon yang berada di hemisfera bumi telah menyumbang kepada peningkatan suhu tersebut. Oleh sebab itu, masyarakat konvensional perlu berkongkalikung dalam mencari jalan supaya ekosistem bumi kembali stabil disamping kemajuan manusia dapat dicapai. Persis peribahasa melayu, yang dikejar tidak dapat, yang dikendung berciciran.", "Di samping itu, penjagaan alam sekitar adalah mustahak bagi memastikan kesihatan manusia terjamin. Kita merupakan makhluk yang lemah dan mudah untuk dijangkiti penyakit terutamanya jika alam sekitar tidak dijaga. Pencemaran alam yang berlaku telah menyebabkan timbulnya penyakit-penyakit baharu yang mengancam nyawa manusia. Tambahan pula, penyakit tersebut mudah dijangkiti dan ubat untuk merawat pesakit memerlukan masa yang lama sebelum ia betul-betul selamat untuk digunakan. Di Malaysia misalnya, penyakit denggi telah mengancam kesihatan masyarakat tempatan saban tahun. Endemik ini boleh dihindari sekiranya setiap ahli masyarakat memastikan kebersihan kawasan setempat dan kebersihan kendiri.\u00a0 Aktiviti bergotong-royong wajar digalakkan dan kecekapan pengurusan sampah hendaklah ditambah baik oleh pihak berwajib. Mutiara kata mencegah lebih baik daripada merawat wajar menjadi pegangan setiap anggota masyarakat dalam mendepani isu berkaitan kesihatan dimana jika dipandang enteng kelak akan memakan diri sendiri.", "Jika dilihat pada sudut yang berbeza, alam sekitar yang terjaga dapat menarik pelancong sama ada domestik atau antarabangsa. Malaysia telah dikurniakan khazanah alam yang banyak dimana pulau yang mengelilingi perairan negara menjadi pusat penyelam skuba kerana keindahan terumbu karang yang terdapat di dasar laut. Manakala kemegahan Gunung Kinabalu menjadi kegemaran pendaki gunung dalam melihat keunikan bentuk muka bumi Sabah yang terpampang setelah mencapai kemuncak pendakian. Dua contoh tarikan utama pelancong tempatan mahupun asing ini adalah alam sekitar yang wajar diuruskan\u00a0 dan dipelihara sehabis baik. Pihak berkuasa seharusnya merancang dengan penuh teliti untuk meningkatkan jumlah pelancong di samping memelihara keindahan alam yang tersemat di kawasan tersebut. Intihannya, Pelancongan yang berteraskan alam sekitar mampu menjana ekonomi setempat dan menyumbang kepada pertumbuhan ekonomi negara secara amnya.", "Tuntasnya, banyak kepentingan yang telah dikupas dalam usaha menjaga alam sekitar. Setiap pihak berperanan untuk menjalankan tanggungjawab masing-masing dalam memastikan alam sekitar dipelihara dan dipulihara agar fungsinya terjamin. Dengan sifat berat sama dipikul ringan sama dijinjing, pencemaran dan bencana alam boleh dielakkan sebelum ia terjadi kepada diri atau negara sendiri. Kemajuan manusia tidak akan terhalang kerana sudah terdapat konsep pembangunan lestari dimana kelestarian alam sekitar menjadi keutamaan disamping pembangunan dijalankan. Semoga segala inisiatif menjaga alam sekitar disokong dan mendapat perhatian umum sehingga mengubah norma biasa manusia kepada norma baharu yang lebih baik. Seterusnya melahirkan generasi yang menghargai alam sekitar serta bersifat progesif dalam mengembangkan potensi diri, masyarakat, negara dan juga manusia sejagat"]}, {"li": ["Peranan Ibu Bapa Dalam Mendidik Anak-Anak Untuk Memanfaatkan Internet", "Contoh Karangan Peranan Ibu Bapa Dalam Mendidik Anak-anak Memanfaatkan Internet", "memberikan pendidikan tentang Internet", "mendidik etika penggunaan Internet", "memperkenalkan aplikasi pembelajaran yang menarik", "memperuntukkan masa yang sesuai", "menyekat laman-laman web yang tidak berfaedah", "menyemai akhlak dan keperibadian tinggi secara realiti dan maya"], "p": ["Internet merupakan satu fenomena teknologi yang mengubah cara hidup manusia secara total. Urusan surat-menyurat yang memakan masa sehingga berminggu-minggu pada suatu masa dahulu telah berubah dengan adanya aplikasi emel di mana urusan tersebut boleh dilakukan secara langsung di alam maya. Situasi ini telah memberikan satu anjakan paradigma dalam kehidupan manusia kerana pelbagai urusan dapat dilaksanakan dengan pantas dan mudah tanpa perlu bermandi peluh serta melibatkan kos yang berpatutan. Sehingga hari ini, Internet telah menjadi tulang belakang kepada pelbagai industri seperti perkhidmatan komunikasi, perniagaan dan pendidikan yang telah menjadikan globalisasi satu perkara yang tidak mustahil untuk dikecapi. Namun, setiap ciptaan manusia ada baik dan buruknya. Ia bergantung kepada setiap individu untuk memanfaatkan kemudahan yang dinikmati sama ada memberi manfaat kepada diri atau sebaliknya. Justeru, wajar untuk kita mengetahui apakah peranan ibu dan bapa dalam mendidik anak-anak tentang cara-cara untuk memanfaatkan penggunaan Internet.", "Anak-anak boleh diibaratkan seperti kain putih. Ibu dan bapalah merupakan insan yang bertanggungjawab untuk menjalankan amanah dalam mencorakkan kain tersebut menjadi kain yang bernilai tinggi dan mempunyai corak yang menarik. Metafora ini menerangkan bahawa anak-anak tiada ilmu tentang segala perkara. Oleh itu, ibu dan bapa perlu memainkan peranan dengan memberikan didikan kepada mereka khususnya tentang penggunaan Internet. Seperti proses pengajaran dan pembelajaran di sekolah, ibu dan bapa juga perlu menerangkan segala butiran mengenai Internet sehingga mereka faham dan\u00a0 bijak dalam menggunakannya. Misalnya mengetahui laman web yang berunsurkan penipuan dan berisiko untuk dilayari serta kebaikan dan keburukan melayari media sosial hari ini. Peribahasa Melayu berkata, melentur buluh biarlah dari rebungnya, yang bermaksud kita seharusnya mendidik anak-anak sejak kecil agar apabila menjelang dewasa kelak mereka mempunyai ilmu yang betul dan berakhlak mulia dalam kehidupan seharian. Internet merupakan satu elemen yang akan digunakan secara menyeluruh di masa hadapan, maka pendidikan yang tepat sejak kecil adalah mustahak agar generasi muda celik teknologi dan mampu menjadi pemacu negara di masa akan datang.", "Di samping itu, dunia tanpa batasan di Internet telah memberikan kesan yang pelbagai kepada individu, masyarakat dan dunia secara amnya. Hal ini kerana apabila ledakan Internet berlaku, ia dirai oleh segenap manusia di seantero dunia tanpa sebarang had atau etika dalam menggunakannya. Jika kita lihat semula dalam sejarah ketamadunan manusia, setiap tamadun menghasilkan peraturan sebagai garis panduan dalam menjalani kehidupan harian supaya tidak berlaku huru-hara dan pecah-belah dalam kalangan masyarakat. Ia juga sewajarnya diaplikasikan dalam setiap ciptaan teknologi hari ini seperti telefon pintar dan Internet. Sebagai ibu dan bapa yang bertanggungjawab, kita boleh mendidik anak-anak dengan etika yang wajar untuk diamalkan ketika menggunakan Internet. Contohnya, apabila berkongsi sesuatu di sosial media pastikan ia tidak mendedahkan butiran maklumat peribadi kita kerana ia berpotensi menjadi bahan rujukan penjenayah siber. Etika lain adalah elakkan daripada berkongsi sesuatu yang tidak pasti akan kesahihan kerana perkara tersebut mampu menjadi pencetus kepada sesuatu yang lebih buruk dan tidak disangka-sangka oleh kita. Perkongsian maklumat peribadi di Internet juga perlu diawasi oleh ibu dan bapa kerana anak-anak tidak tahu akan bahaya sekiranya mereka berkongsi maklumat peribadi dengan laman atau individu yang tidak dikenali. Kesannya, ibu dan bapa dapat membendung penyalahgunaan Internet dengan mengajar anak-anak etika yang sepatutnya dipatuhi dengan nilai berwaspada dan tidak mudah percaya dengan tipu helah.", "Peranan lain yang boleh dilakukan oleh ibu dan bapa untuk memanfaatkan penggunaan Internet dalam kalangan anak-anak adalah dengan memperkenalkan aplikasi pembelajaran yang menarik. Generasi muda hari ini perlu dididik dengan pendekatan yang berbeza berbanding zaman ibu dan bapa mereka terdahulu. Jika ditelusuri, proses pengajaran dan pembelajaran di sekolah memerlukan fokus yang tinggi daripada anak-anak. Maka, jika ibu dan bapa ingin menawarkan pendidikan di luar bilik darjah, ia hendaklah sesuatu yang menarik dan interaktif supaya anak-anak seronok dan mempelajari sesuatu dalam masa yang sama. Rata-rata capaian Internet di negara kita adalah ditahap yang memuaskan dan ia seharusnya memberikan kelebihan kepada ibu dan bapa dalam memberikan pendidikan kepada anak-anak ketika di rumah. Tamsilnya, aplikasi kuiz yang mengetengahkan penguasaan ilmu pengetahuan am dalam kalangan anak-anak seperti nama haiwan, kedudukan negara dan sebagainya. Ini adalah contoh aplikasi yang baik untuk dimuat turun dan dimainkan bersama-sama ketika waktu lapang di kediaman masing-masing. Pendekatan ini bukan sahaja dapat menambah ilmu pengetahuan anak-anak tetapi ia juga dapat merapatkan lagi hubungan kekeluargaan antara ibu, bapa dan anak-anak. Kita juga boleh menilai kemampuan dan bakat yang ada dalam anak-anak kita sekiranya kita bijak dalam mencari kepakaran yang mampu menjadi punca rezeki anak-anak pada satu hari nanti. Bak kata pepatah Melayu, sambil menyelam minum air.", "Akhir sekali, ibu dan bapa seharusnya menjalankan peranan masing-masing dalam memanfaatkan penggunaan Internet anak-anak dengan mengehadkan masa penggunaan seharian mereka. Peruntukkan masa dalam kehidupan anak-anak adalah mustahak kerana masa itu emas. Justeru, ibu dan bapa sewajarnya menyediakan jadual masa yang perlu dipatuhi oleh anak-anak pada setiap hari supaya nilai disiplin dan menepati masa dalam diri mereka dapat dicambah dengan baik. Pastikan anak-anak mempunyai peruntukan masa yang seimbang untuk mengulang kaji pelajaran, melayari Internet untuk belajar atau berhibur dan bersukan atau beriadah di luar sebagai langkah menjaga kesihatan diri. Dari sudut penggunaan Internet, ia adalah penting untuk menetapkan had masa supaya kanak-kanak tidak terdedah atau bebas melayari perkara yang kita tidak inginkan. Tambahan pula, penggunaan skrin yang terlalu lama akan memberikan kesan buruk kepada kesihatan mata anak-anak begitu juga kepada diri kita. Intihannya, sebagai ibu dan bapa yang mempunyai kewarasan dan pengetahuan yang lebih berbanding anak-anak perlu sentiasa mengetahui kesan baik dan buruk sesuatu teknologi terhadap fizikal, mental dan kerohanian kita.", "Kesimpulannya, ibu dan bapa memainkan peranan penting dalam mendidik anak-anak untuk memanfaatkan penggunaan Internet. Kita tidak boleh nafikan bahawa Internet adalah merupakan satu keperluan dalam kehidupan hari ini. Justeru adalah mustahak untuk semua pihak bukan sahaja ibu dan bapa perlu memastikan generasi muda hari ini celik dalam menggunakan perkhidmatan Internet. Jika golongan ini diasuh dengan acuan yang tepat, kemajuan negara pasti dapat dilaksanakan dengan baik dan tanah air kita dapat duduk sama rendah dan berdiri sama tinggi dengan negara-negara lain. Mencegah adalah lebih baik daripada merawat dimana jika kita berjaya membendung perkara negatif daripada berlaku pasti masalah seperti penyalahgunaan Internet dan jenayah siber yang semakin merunsing pada ketika ini dapat dielakkan. Ibu dan bapa harus sedar bahawa mereka adalah insan yang paling dekat dengan anak-anak untuk menjadi contoh tauladan terbaik kerana ke mana tumpahnya kuah kalau tidak ke nasi. Marilah kita bersama-sama menjadikan Internet sebagai wadah masyarakat yang positif dan memperjuangkan etika kesopanan dan kesusilaan secara realiti dan maya."]}, {"li": ["Langkah Dan Usaha Membendung Kenaikan Harga Barang Di Pasaran", "Contoh Karangan Usaha Membendung Kenaikan Harga Barang", "Menetapkan harga siling barang", "Pengeluaran mengikut unjuran permintaan", "Amalan berjimat-cermat", "Menguatkuasakan undang-undang", "Memboikot barang atau pasaraya yang menaikkan harga", "Melaksanakan kempen yang berkesan"], "p": ["Sejak akhir-akhir ini, kenaikan harga barang telah menjadi bualan masyarakat akibat pergolakan ekonomi yang melanda. Polemik ini menjadi antara faktor kos sara hidup di Malaysia meningkat dari tahun ke tahun. Namun, kadar gaji dan peluang kerja yang ditawarkan masih berada di takuk yang sama pada 10 tahun yang lalu. Masalah ini mungkin timbul oleh sikap tamak peniaga, pengilang atau kapitalis yang mengawal ekonomi dan bersikap seperti lintah darat. Sekiranya sikap mengaut keuntungan ini tidak dihentikan, jurang antara golongan berpendapatan tinggi dan berpendapatan rendah akan semakin menjarak. Oleh itu, apakah inisiatif yang boleh dilaksanakan bagi membendung kenaikan harga barang terus berlaku dan menimbulkan kemarahan dalam kalangan masyarakat konvensional?", "Prakarsa utama yang boleh dilakukan adalah dengan memperkenalkan mekanisme kawalan terhadap harga barang terutamanya barang keperluan asas seperti beras, minyak masak dan gula. Kerajaan yang intelektual dan prihatin dengan kelangsungan hidup rakyat sewajarnya menetapkan harga siling terhadap barang-barang asas yang lazimnya mendapat permintaan tinggi daripada pengguna. Tindakan ini pernah dilaksanakan tetapi hanya apabila hari perayaan berlangsung dan tidak dikekalkan untuk tempoh yang lama. Justeru, pihak berkuasa perlu menjalankan kajian bagi mencari senarai barang keperluan yang penting untuk penduduk tempatan dalam kehidupan seharian. Kesannya, rakyat dapat membeli barang keperluan bagi meneruskan kehidupan masing-masing walaupun ekonomi negara terumbang-ambing akibat daripada pergolakan negara-negara yang berkuasa.", "Selain daripada itu, pembendungan kenaikan harga barang boleh dilakukan dengan memastikan pengeluaran barang mengikut unjuran permintaan pengguna. Usaha ini memerlukan kerjasama dan etika daripada pihak pembekal dan pengeluar produk. Hal ini demikian kerana pada musim perayaan atau krisis, permintaan pengguna akan bertambah dan terdapat segelintir pihak yang mengambil kesempatan dengan menaikkan harga barang. Pihak berkuasa perlu menjalankan kajian dan menganalisis unjuran permintaan masyarakat saban tahun untuk mengeluarkan jumlah jangkaan pengguna pada masa hadapan. Oleh itu, produktiviti perlu dilipatgandakan bagi menampung kekurangan yang ada pada waktu-waktu tertentu. Tambahan pula, pemberian subsidi kepada pengeluar dapat membantu pengeluaran yang mencukupi untuk menampung permintaan rakyat yang semakin bertambah.", "Dari sudut pandang pengguna pula, kenaikan harga barang boleh dielakkan dengan amalan berjimat cermat. Dewasa ini, pengguna kebanyakannya berbelanja mengikut kehendak dan lebih daripada keperluan masing-masing.\u00a0 Situasi ini berlaku rentetan pengaruh media massa dan selebriti yang menggunakan media sosial untuk menunjukkan kemewahan hidup. Golongan marhaen sepatutnya membuat perbandingan harga antara pasaraya dan kedai sebelum membuat pembelian. Kehadiran pasaraya yang menjual pada harga borong dan berpatutan perlu diperbanyakkan pada kawasan-kawasan tertentu terutamanya kawasan luar bandar. Pengguna juga digalakkan untuk mengamalkan kitar semula dengan menggunakan barang lama dan terpakai. Pelbagai tutorial yang telah dimuat naik secara atas talian yang membantu kita untuk menukar barangan lama kepada barangan yang berguna untuk digunakan pada ketika ini. Justeru, amalan berjimat cermat bukan sahaja mengurangkan kenaikan harga barang malah membantu menyelamatkan alam sekitar.", "Pada masa yang sama, penguatkuasaan undang-undang adalah penting dalam membendung kenaikan harga barang. Pihak berkuasa perlu melakukan pemantauan lebih kerap atau menyediakan medium yang mudah untuk masyarakat melaporkan sebarang kenaikan harga yang berlaku di kawasan mereka. Selain itu, pihak berkuasa juga perlu menggesa peniaga mempamerkan tanda harga pada setiap produk yang dijual bagi mengelakkan pengguna daripada tertipu. Penetapan Akta Kawalan Harga yang lebih menyeluruh serta hukuman yang lebih berat wajar dilaksanakan supaya peniaga sedar tanpa pengguna, mereka tidak dapat menjalankan perniagaan mereka. Jika tiada usaha daripada pihak kerajaan, peniaga akan terus menaikkan harga barang dan masyarakat akan ditindas. Tuntasnya, pemantauan daripada pihak berkuasa terhadap peniaga yang menaikkan harga barang amat diperlukan kerana ianya adalah salah satu langkah untuk membendung kenaikan harga barang"]}, {"li": ["Maksud Sekolah Berprestasi Tinggi (SBT) Dan Kelebihannya", "Senarai SBT (Sekolah Berprestasi Tinggi) Terkini Seluruh Malaysia"], "p": []}, {"li": ["Punca Berlakunya Jerebu,\u00a0Kesan Jerebu Dan Langkah Mengatasi Jerebu", "Contoh Karangan Punca-punca Berlaku Jerebu dan Kesan-kesannya", "pembakaran hutan secara besar-besaran", "pembakaran terbuka tanpa kawalan", "perkembangan perindustrian dan jumlah kenderaan yang menambah jumlah karbon", "masalah kesihatan", "menjejaskan perniagaan kecil", "persekolahan ditutup dan ditangguh"], "p": ["Selain itu, jerebu ini juga berpunca daripada pembakaran terbuka yang tidak terkawal. Sebagai contoh, faktor cuaca yang kering dan panas boleh memulakan pembakaran kecil di kawasan semak atau hutan yang kemudian merebak dan kebakaran hutan yang besar terjadi. Jadi, sebagai warganegara yang bertanggungjawab kita sewajarnya melaporkan sekiranya ternampak pembakaran di hutan atau kawasan terbiar agar pihak bomba dapat mengawal pembakaran tersebut sebelum ia merebak dengan lebih besar.\u00a0 Tambahan pula, pembakaran terbuka di kebun atau padang sekolah contohnya hendaklah dikurangkan kerana ia juga menyumbang kepada pencemaran udara. Sebaliknya, tukang kebun boleh menggunakan sisa daun dan pokok sebagai kompos untuk membaja tanaman yang dijaga.", "Antara kesan utama fenomena jerebu ini adalah kesihatan seseorang akan terjejas jika terdedah kepada kualiti udara yang teruk. Individu yang mempunyai lelah atau asma akan mudah sensitif kepada\u00a0jerebu dan melemahkan mereka. Maka, mereka terpaksa bercuti dan pekerjaan atau aktiviti mereka akan tergendala. Begitu juga dengan kanak-kanak di mana ketahanan diri mereka masih dalam fasa perkembangan jika dibandingkan dengan orang dewasa. Jadi, bahaya untuk kanak-kanak didedahkan dalam keadaan udara yang tidak baik supaya mereka tidak terkena penyakit yang berkaitan dengan pernafasan dan sebagainya. Mencegah lebih baik daripada merawat di mana pencegahan masalah kesihatan diperingkat awal akan menguntungkan kita kerana merawat masalah kesihatan menelan kos yang banyak dan kesakitan yang menguji kestabilan spiritual dan fizikal.", "Kesan lain akibat daripada fenomena jerebu adalah perniagaan kecil dan sederhana akan terjejas. Peniaga-peniaga pisang goreng, keropok lekor dan minuman manis yang menjadi kegemaran rakyat kita di waktu petang akan sukar untuk berniaga kerana cuaca yang tidak baik. Pelanggan mereka akan beralih kepada kedai makanan segera atau kedai di dalam pusat membeli belah kerana ianya tertutup dan bebas daripada pencemaran udara. Peniaga kecil ini selalunya berniaga di tepi jalan kerana ia memudahkan kita untuk membeli dan mendapat makanan dengan harga yang murah. Fenomena jerebu ini akan merugikan peniaga-peniaga kecil ini yang mungkin merupakan periuk nasi mereka dalam menjalani kehidupan di kotaraya yang penuh cabaran dan dugaan.", "Natijahnya, pelbagai punca yang mengakibatkan kejadian jerebu berlaku di negara kita dan kesan-kesan yang diperoleh daripada kejadian jerebu. Semua pihak hendaklah menyusun langkah holistik dengan tegas dan berkesan dalam menangani masalah ini yang kian menjadi-jadi setiap tahun. Kemampanan fikiran golongan pemimpin diperlukan agar penyelesaian dalam masalah berkaitan alam sekitar dan pencemaran ini dapat diurus dan memberi faedah bukan keburukan kepada rakyat dan negara. Bak kata peribahasa Melayu, Gajah berjuang sama gajah, pelanduk yang mati ditengah-tengah yang bermaksud orang atasan hendaklah menggembleng tenaga dan bukannya bertelagah dalam mencari penyelesaian agar rakyat dibawah tidak menerima kesannya yang membawa kepada perkara yang negatif. Semoga langkah memelihara kekayaan alam semula jadi kita dapat dilaksana di samping mengejar perkembangan ekonomi sejagat."]}, {"li": ["Punca Berlakunya Pencemaran Alam Sekitar", "Contoh Karangan Punca-Punca Pencemaran Alam Sekitar", "sikap tidak bertanggungjawab individu dan organisasi", "penguatkuasaan undang-undang yang lemah", "dasar atau polisi kerajaan yang lemah", "penggunaan sumber tenaga yang tidak boleh diperbaharui", "pembuangan sisa industri dan pertanian yang tidak dikawal", "pembakaran terbuka"], "p": ["Dalam meniti kerancakan arus pemodenan pada era pascaperindustrian dan pascaglobalisasi yang serba mencabar akal dan minda ini telah membuatkan kita alpa akan tanggungjawab kita menghargai serta memelihara keindahan alam semula jadi. Dewasa ini, kita boleh lihat hampir setiap hari buletin di televisyen menyiarkan bencana-bencana alam yang menimpa manusia tidak kira di dalam mahupun luar negara. Jadi adakah kita sedar bahawa sebahagian daripada musibah ini berpunca daripada kegagalan kita menjaga habitat alam yang kita diami bertahun-tahun lamanya. Alam sekitar yang dahulunya merimbun memayungi lapisan bumi semakin lenyap dek kerakusan manusia. Oleh itu, rasionalnya untuk kita mengupas apakah dalang yang menyebabkan pencemaran ini berlaku dan menjadi semakin berleluasa mutakhir ini.", "Punca utama dalam berlakunya pencemaran ini adalah sikap tidak bertanggungjawab individu mahupun sesebuah organisasi dalam pencemaran. Sebagai contoh, aktiviti ekonomi seperti pembukaan kawasan perumahan dan perindustrian yang baru diperlukan tetapi, ekosistem sesebuah kawasan tersebut perlu dipelihara. Penebangan hutan dan penarahan bukit tanpa ada tindakan pemuliharaan seperti penanaman semula pokok telah menyebabkan flora dan fauna kehilangan habitat mereka. Hal ini menyebabkan berlaku bencana seperti tanah runtuh dan banjir kilat kerana ketiadaan pokok-pokok yang selama ini menjadi tunjang utama kekuatan tanah di kawasan tersebut. Justeru, kekayaan yang kian mengaburi mata-mata orang yang tidak prihatin akan alam semula jadi ini harus dibukakan mata dan ditunjukkan kesan dan akibat sekiranya pencemaran ini berlaku dan meniggalkan kesan terhadap diri mereka sendiri.", "Pada masa yang sama, antara dimensi lain yang menyebabkan pencemaran ini adalah kelonggaran dasar atau polisi kerajaan dalam kepentingan alam sekitar. Kerajaan telah mengimplementasikan Akta Kualiti Alam Sekeliling 1974 mengandungi peruntukan yang bertujuan mencegah, menghapus, mengawal pencemaran serta memperbaiki kualiti alam sekeliling dan daripada pencemaran meliputi pencemaran air, udara, bunyi, tanah dan laut, namun pencemaran masih berlaku secara berleluasa. Bak kata peribahasa Melayu, seperti melepaskan batuk ditangga yang bermaksud perlakuan kerja yang dilakukan secara sambil lewa. Jikalau kita lihat, kepupusan haiwan semakin menjadi-jadi, pembangunan secara lestari tidak dilaksana sehinggakan berlaku pencemaran yang memakan diri. Misalnya, kejadian yang berlaku di Pasir Gudang, Johor di mana kawasan perindustrian dibina hampir dengan kawasan perumahan dan sekolah dan pencemaran udara yang teruk telah melanda dan mengakibatkan sekolah ditutup dan kanak-kanak dihantar ke hospital. Harapan yang tinggi untuk pihak kerajaan hari ini mengutamakan pemeliharaan dan pemuliharaan alam sekitar di samping memacu ekonomi negara ke arah kegemilangan.", "Selain itu, punca pencemaan alam sekitar adalah penggunaan sumber tenaga yang mencemarkan alam seperti diesel dan bahan bakar yang lain. Faktor perindustrian dan pengangkutan yang bergantung pada bahan bakar petrol dan diesel menyumbang kepada pencemaran udara dan bunyi. Gas-gas karbon dioksida yang dilepaskan ke udara oleh kenderaan bermotor seperti kereta, lori, bas, dan motosikal secara berlebihan telah menyebabkan indeks udara berada pada tahap yang membimbangkan bagi kesihatan marhaen dewasa ini. Kita boleh melihat contoh di negara Norway yang menggalakkan penggunaan kenderaan elektrik ataupun yang berasaskan tenaga yang boleh diperbaharui. Mereka memberi pengecualian cukai dan kemudahan parkir untuk pengguna kenderaan tersebut sekaligus mengurangkan pelepasan gas-gas yang mencemarkan udara dan memanfaatkan sumber tenaga yang berpotensi untuk masa hadapan. Maka, pendekatan teknologi dan sistem yang mesra alam perlulah digalakkan agar kita dapat bersama-sama mencegah pencemaran ini daripada terus berleluasa.", "Konklusinya, pelbagai punca yang dapat dirangkum dalam punca pencemaran ini terjadi. Masyarakat dengan kerjasama media massa harus meningkatkan tahap kesedaran sivik orang-orang sekeliling kita tentang pentingnya pemeliharaan alam sekitar. Jika setiap pihak mengambil langkah yang proaktif persis mutiara kata, ke bukit sama di daki, ke lurah sama dituruni, sudah pasti kemelut ini dapat diatasi dengan berkesan. Setiap individu hendaklah meluaskan horizon pemikiran dan memanifestasikan fikiran dan membuat inteprestasi masing-masing dalam kepentingan memelihara dan memulihara alam sekitar demi kelangsungan generasi akan datang. Semoga mereka dapat merasai keindahan alam semula jadi secara langsung dan tidak hanya melihat video atau bentuk digital keunikan flora dan fauna yang kita miliki hari ini."]}, {"li": ["Permohonan Biasiswa Yayasan Bank Rakyat (YBR) Tahun 2020", "Tarikh Permohonan Biasiswa Yayasan Bank Rakyat", "Syarat Kelayakan Permohonan", "Cara Memohon Biasiswa Yayasan Bank Rakyat", "Bidang/ Program Pengajian Yang Ditawarkan", "Kadar Pembayaran Balik Dan Insentif", "Maklumat Lanjut", "Syarat-Syarat Khusus", "Yayasan Bank Rakyat,8th Floor, Tower 1Menara Kembar Bank Rakyat,No.33, Jalan Rakyat,50470, Kuala Lumpur,Malaysia", "+603 2612 9600", "yayasan@bankrakyat.com.my"], "p": []}, {"li": ["Cara Menambah Ilmu Pengetahuan Dalam Pelbagai Bidang", "Contoh Karangan Cara-Cara Memperoleh Ilmu Dalam Pelbagai Bidang", "Membaca di pelbagai platform sama ada buku atau media elektronik", "Menyertai aktiviti kokurikulum yang dianjurkan di sekolah dengan aktif", "Menonton video atau kandungan digital", "Mengunjungi perpustakaan atau muzium", "Menyertai perbincangan secara berkumpulan"], "p": ["Pada era globalisasi ini, pelbagai cabaran dan kejayaan yang diperoleh tamadun manusia hasil daripada memanfaatkan ilmu pengetahuan. Pelbagai masalah dapat diselesaikan dan setiap hari semakin banyak teknologi yang dicipta melangkaui kebolehan manusia jika dibandingkan beberapa dekad yang lalu. Kemudahan yang kita nikmati pada hari ini juga merupakan hasil usaha generasi terdahulu menguasai ilmu pengetahuan dalam membentuk masyarakat yang lebih baik daripada sebelumnya. Kini, ilmu pengetahuan boleh didapati di mana-mana sahaja. Ia bergantung kepada kita sama ada untuk memanfaatkannya atau menyalah guna demi mendapat kehendak diri. Peribahasa Melayu berkata, yang bulat tidak datang bergolek, yang pipih tidak datang melayang. Oleh itu, mari kita bincangkan apakah cara-cara mendapatkan ilmu dalam pelbagai bidang yang mampu memberi manfaat kepada semua terutamanya kanak-kanak yang berumur setahun jagung.", "Antara cara untuk mendapatkan ilmu dalam pelbagai bidang adalah dengan membaca. Mutakhir ini, tiada alasan untuk kita tidak membaca kerana selain daripada buku-buku, bahan bacaan juga boleh diperoleh dengan hanya menggunakan hujung jari. Malahan penerbit dan pencetak buku juga kebanyakannya telah menghasilkan e-book atau buku secara maya yang membolehkan pembaca untuk membeli dan membaca menggunakan gajet seperti telefon pintar masing-masing. Namun begitu, membaca juga ada adab dan etikanya yang mustahak untuk diingatkan. Kita hendaklah memastikan sumber bacaan adalah berdasarkan fakta yang betul dan ditulis oleh mereka yang bertauliah dan mempunyai akreditasi. Bak kata pepatah Melayu, hanya jauhari mengenal manikam. Sebagai masyarakat yang berminda kelas pertama, kita perlu berhati-hati dalam menyebarkan ilmu atau pengetahuan yang tidak betul terutamanya di media sosial yang akhirnya akan menimbulkan fitnah dan kemudaratan. Izharnya dengan membaca, kita dapat mempelajari pelbagai ilmu pengetahuan serta menempelak tin-tin kosong yang wujud di kalangan masyarakat kita kerana kebijaksanaan adalah suatu perkara yang perlu ada dalam diri setiap individu.", "Kaedah lain dalam mendapatkan ilmu daripada pelbagai bidang adalah dengan menyertai aktiviti kokurikulum secara aktif. Sebagai pelajar, kita digalakkan untuk menyertai aktiviti kokurikulum bukan untuk mendapatkan markah pentaksiran yang tinggi tetapi demi mendedahkan diri dengan pelbagai ilmu pengetahuan yang lain. Sebagai contoh, apabila anda menyertai Persatuan Pengakap, pelajar akan didedahkan dengan ilmu kelansungan hidup di kawasan hutan yang tidak diajar di dalam bilik darjah. Perkara ini penting bagi membentuk pelajar atau murid yang berpotensi tinggi dalam apa jua perkara yang bakal mereka ceburi pada masa akan datang. Persis peribahasa Melayu, jauh perjalanan luas pemandangan. Dengan menyertai aktiviti kokurikulum secara aktif, pelajar juga dapat mempelajari kemahiran berkomunikasi dengan rakan-rakan di mana ilmu tersebut sukar untuk diajar di dalam bilik darjah kerana perhatian perlu diberikan kepada bahan ajaran guru. Pelbagai lagi kemahiran bukan bercirikan akademik yang akan murid pelajari sekiranya menyertai aktiviti kokurikulum dengan aktif. Implementasinya bakal membentuk jati diri serta keperibadian individu yang mampu mempelajari pelbagai ilmu pengetahuan menjelang kedewasaan mereka.", "Selain itu, cara untuk mendapatkan ilmu daripada pelbagai bidang adalah dengan menonton video atau kandungan digital di platform seperti media sosial dan penstriman video. Lain dahulu, lain sekarang. masyarakat hari ini terutamanya golongan muda lebih gemar kepada perkara yang interaktif dan tidak membosankan. Dengan itu, menonton video seperti tips-tips berjimat cermat atau video masakan merupakan cara untuk seseorang mendapat ilmu yang baharu. Dengan daya kreativiti yang tinggi, ramai pencipta video telah pun menghasilkan pelbagai jenis kandungan digital yang bermanfaat untuk kita pelajari. Ia bergantung kepada setiap individu untuk menjadikan tontonan di masa lapang sebagai suatu yang memanfaatkan diri atau hanya sekadar membuang masa. Justeru, mulai hari ini, ibu dan bapa perlu menunjukkan tauladan kepada anak-anak untuk melihat lebih banyak video yang berilmu berbanding daripada video hiburan yang sia-sia. Intihannya, ilmu atau pengetahuan boleh diperoleh dengan hanya menonton video kerana hendak seribu daya tak hendak seribu dalih.", "Dari sudut pandang yang berlainan, ilmu pengetahuan daripada pelbagai bidang juga boleh diperoleh dengan mengunjungi perpustakaan atau muzium. Umum mengetahui, perpustakaan mengumpulkan pelbagai koleksi bahan bacaaan yang merangkumi pelbagai bidang. Jika kita dapat meluangkan masa di perpustakaan, pastinya pelbagai ilmu yang boleh ditelaah dengan baik dan memberikan input yang berguna kepada diri kita. Ibarat peribahasa Melayu, laut yang ditimba tidak akan kering begitu jugalah ilmu pengetahuan yang tidak akan pernah habis. Ibu dan bapa perlu bersikap proaktif dengan mendedahakan anak-anak kepada pelbagai jenis ilmu dengan membawa mereka ke perpustakaan atau muzium. Jika kita hanya berharap kepada guru-guru di sekolah, ia pastinya tidak mencukupi kerana anak-anak perlu bersaing dengan lebih 20 hingga 30 rakan yang lain untuk mendapat perhatian guru mereka. Oleh itu, ibu dan bapa serta ahli keluarga digalakkan untuk membawa anak-anak ke pameran pendidikan yang pastinya lebih interaktif seperti Petrosains yang bakal menarik minat mereka untuk mengetahui tentang ilmu baharu.", "Konklusinya, perbincangan di atas menunjukkan bahawa pelbagai cara yang boleh diusahakan untuk mendapat ilmu dalam pelbagai bidang. Sudah terang lagi bersuluh bahawa hanya keinginan dan kerajinan setiap pihak memainkan peranan dalam diri masing-masing untuk mendapatkan ilmu baharu atau daripada bidang yang berlainan. Pada hemah saya, kaedah-kaedah ini wajar dipraktikkan kepada anak-anak pelajar di peringkat sekolah rendah lagi kerana mereka mempunyai potensi yang besar dan bakal menggantikan generasi pemimpin pada masa akan datang. Persis kata peribahasa Melayu, melentur buluh biarlah dari rebungnya. Semoga pencarian dan penguasaan ilmu menjadi agenda utama dalam pembangunan negara supaya masyarakat yang berminda kelas pertama dapat dilahirkan dan Malaysia dapat berdiri sama tinggi dan duduk sama rendah dengan negara maju yang lain."]}, {"li": ["Nota Sajak Gelanggang", "Maksud Rangkap", "Tema", "Persoalan", "Bentuk", "Gaya Bahasa", "Nilai", "Pengajaran", "Contoh Soalan", "Persoalan perjuangan generasi atau masyarakat dahulu dalam mencapai kemerdekaan negara", "Persoalan amanah dan tanggungjawab sebagai rakyat untuk memelihara kedaulatan negara.", "Persoalan kepentingan perpaduan antara satu sama lain demi keamanan dan keharmonian negara.", "Sajak ini terdiri daripada lima rangkap", "Terdapat dua hingga lapan baris dalam satu rangkap", "Terdiri daripada satu hingga sembilan perkataan dalam satu baris", "Rima akhir berbentuk bebas, tidak terikat", "Terdiri daripada tiga hingga 22 suku kata dalam satu baris", "Personafikasi \u2013 demi mempertahankan maruah gelanggang keramat suci ini", "Kata ganda \u2013 pendekar-pendekar, suara-suara", "Inversi \u2013 jangan sekali bermain api", "Hiperbola \u2013 Hari ini kitalah pewaris gelanggang yang terbina dari keringat", "Anafora \u2013 Kita pelihara gelanggang ini, Kita mempertahankan kedaulatan", "Asonansi \u2013 Kita sanggah nyah tanpa kompromi dari menggugah", "Aliterasi \u2013 elakkan pertelingkahan sesama sendiri", "Hargai \u2013 Penyajak mengingatkan kita untuk menghargai perjuangan generasi dahulu", "Berani \u2013 Pemimpin diseru untuk berani menegakkan maruah dan kedaulatan negara", "Perpaduan \u2013 Generasi terdahulu telah membuktikan bahawa dengan perpaduan, keamanan dan kejayaan dapat dicapai", "Tanggungjawab \u2013 Semua rakyat diseru untuk bertanggungjawab memelihara kedaulatan negara", "Patriotik \u2013 Rakyat seharusnya menzahirkan rasa sayang dan hormat kepada negara", "Sebagai warganegara kita hendaklah memahami sejarah dan berjuang untuk mempertahankan kejayaan yang telah dikecapi generasi terdahulu", "Kita juga hendaklah mencari kesepakatan dan perpaduan antara satu sama lain untuk mengekalkan keamanan dan keharmonian negara", "Kita seharusnya bertanggungjawab memelihara kedaulatan dan kemakmuran negara dengan penuh tanggungjawab", "Kita perlu berani dalam mempertahankan jati diri serta maruah bangsa kita daripada dimusnahkan oleh anasir asing", "Kita sewajarnya menyayangi negara yang kita diami supaya tidak berlaku peperangan dan kehancuran.", "Nilai bertanggungjawab", "Persoalan mengenai tanggungjawab menjaga kedaulatan negara", "Kita seharusnya melaksanakan tanggungjawab sebagai warganegara untuk menjaga kedaulatan negara daripada sebarang ancaman", "Generasi muda perlu memikul amanah untuk mempertahankan negara agar kecemerlangan negara terus dipacu di peringkat antarabangsa. Selain itu, negara yang harmoni dan dihormati dapat dibina.", "Pihak kerajaan boleh memastikan modul pendidikan negara membentuk masyarakat yang patriotik dan berjati diri teguh", "Media massa pula mampu mempengaruhi masyarakat dengan menyiarkan kandungan atau rancangan yang memberikan intipati terhadap kepentingan kedaulatan negara", "Masyarakat pula perlu saling hormat dan memahami antara satu sama lain agar kedaulatan dan kemerdekaan negara dapat dipertahankan dengan baiknya"], "p": []}, {"li": ["Kesan-Kesan Pemanasan Global Terhadap Alam Sekitar", "Contoh Karangan Kesan Pemanasan Global Terhadap Alam Sekitar", "Pencairan ais kutub, kenaikan paras laut", "Pembakaran hutan", "Kemarau", "Perubahan iklim", "Ekosistem terganggu"], "p": ["Pemanasan global adalah peningkatan secara beransur-ansur dalam suhu keseluruhan atmosfera bumi. Fenomena ini berlaku disebabkan oleh kesan rumah hijau yang terjadi akibat peningkatan tahap karbon dioksida dan bahan pencemar lain yang dikenali sebagai gas rumah hijau. Pelbagai faktor yang menyumbang kepada berlakunya kejadian pemanasan global seperti perindustrian dan pembangunan. Ahli pemikir dan saintis telah melakukan kajian dan banyak alternatif yang telah dibentangkan bagi mengurangkan dan mengelakkan fenomena peningkatan suhu ini berterusan. Namun, perkara ini dipandang enteng oleh sesetengah pihak yang mengaut keuntungan atas angin dimana kepentingan kendiri lebih utama berbanding kepentingan manusia sejagat. Oleh itu, wajar untuk kita kupas, apakah kesan pemanasan global terhadap alam sekitar yang merupakan satu-satunya habitat kehidupan manusia.", "Antara kesan yang dapat dilihat dengan mata kasar setiap individu adalah berlakunya pencairan ais di kedua-dua kutub, kutub utara dan kutub selatan. Kenaikan suhu dunia telah menyebabkan litupan salji dan glasier di kawasan-kawasan pergunungan mencair pada kadar yang drastik serta membimbangkan. Kejadian ini secara langsung mengakibatkan kenaikan paras air laut-laut dari tahun ke tahun. Sekiranya fenomena ini berterusan pelbagai kawasan yang kini menjadi habitat popular kawasan manusia akan ditenggelami. Saintis telah membuat ramalan bahawa bandar seperti New York di Amerika Syarikat dan Osaka di Jepun akan berdepan ancaman banjir akibat kenaikan paras laut. Hal ini demikian kerana kedudukan geografi mereka yang rendah dan terbuka kepada lautan yang besar akan mengakibatkan jutaan penduduk kehilangan tempat tinggal dan juga pekerjaan mereka. Alam sekitar juga akan terjejas apabila kawasan pertanian yang menggunakan saliran air seperti sungai atau tasik berdekatan akan ditenggelami air.", "Pemanasan global juga akan menyebabkan berlakunya kemarau di kawasan-kawasan tertentu. Walaupun berlaku perubahan kecil pada suhu, taburan hujan dan sinaran matahari, fenomena ini boleh menyebabkan hasil pertanian terjejas teruk. Tamsilnya, tanah-tanah yang subur menjadi tandus dan tidak sesuai bagi aktiviti pertanian. Pokok-pokok tanaman juga tidak dapat hidup dengan subur seterusnya mengurangkan hasil pertanian sekaligus mengancam bekalan makanan dunia. Tambahan pula, kekeringan sumber air permukaan bumi atau kejadian kemarau menyebabkan proses sejatan tidak mempunyai wap-wap air untuk membentuk awan yang tebal bagi menurunkan hujan. Perubahan cuaca ini mengakibatkan kemarau panjang dan meningkatkan suhu bumi.\u00a0Maka, kadar hujan berkurangan, udara menjadi kering dan persekitaran menjadi bertambah panas.", "Kesan yang paling utama akibat pemanasan global adalah perubahan iklim dunia. Akibat daripada pemanasan yang berterusan, iklim akan berubah dan menghasilkan corak cuaca baru yang kekal untuk jangka masa yang lama. Misalnya, kejadian gelombang haba di kawasan Eropah telah terjadi dan mungkin akan menjadi cuaca yang kekal sekiranya tiada tindakan diambil untuk melawan perubahan iklim daripda terjadi. Ia juga akan mengakibatkan kejadian migrasi haiwan yang besar bagi mencari habitat baru untuk mereka meneruskan kehidupan. Taburan kawasan pertanian juga perlu dipindahkan bagi mendapatkan suhu atau iklim yang sesuai untuk melakukan pertanian. Perubahan iklim dunia bukan sahaja mengakibatkan ekosistem alam sekitar terjejas, ia juga memberikan kesan yang besar kepada manusia sejagat.", "Konklusinya, pelbagai kesan yang buruk akan dan telah pun berlaku terhadap alam sekitar akibat pemanasan global. Kejadian banjir besar dan kemarau panjang tidak boleg dijangka. Kesedaran ini perlu diperluaskan dan tindakan yang wajar wajib dilaksanakan pada saat yang getir ini. Aktiviti mengorek bahan api fosil yang menghasilkan gas karbon monoksida harus dikurangkan begitu juga aktiviti yang menghasilkan karbon monoksida. Golongan dewasa mungkin tidak memahami tetapi mereka perlu berubah dan menerima hakikat bahawa generasi muda akan datang yang akan memimpin dan memerlukan alam sekitar sebagai sumber untuk meneruskan kelansungan hidup. Pemimpin dunia seharusnya meluaskan horizon pemikiran dan melakukan anjakan paradigma bagi mencari mekanisme terbaik dalam menghalang pemanasan global daripada terus mengancam alam sekitar seantero dunia."]}, {"li": ["Nota Novel Leftenan Adnan Wira Bangsa : Sinopsis, Tema, Persoalan & Pengajaran", "Sinopsis", "Tema", "Persoalan", "Watak Dan Perwatakan", "Plot", "Teknik Plot", "Latar", "Gaya Bahasa", "Nilai", "Pengajaran", "Contoh Soalan", "Persoalan kasih dan sayang dalam keluarga", "Persoalan pendidikan menjamin masa hadapan", "Persoalan semangat cinta akan negara", "Persoalan pengorbanan seorang isteri", "Persoalan kebijaksanaan dalam peperangan", "Merupakan watak utama dalam novel", "Anak sulung kepada Pak Saidi dan Mak Milah", "Mendapat pendidikan di sekolah Inggeris dan menjadi guru sebelum menyertai askar", "Berkahwin dengan Sophia dan dikurniakan tiga orang anak iaitu Mokhtar, Zainudin dan Fatimah", "Seorang yang rajin, bijak dan bersikap patriotik", "Seorang yang berani dan cerdas apabila menghadapi situasi genting dalam peperangan", "Bapa kepada Adnan, Ahmad dan Amarullah", "Suami kepada Mak Milah", "Bekerja sebagai pesawah dan pekebun", "Seorang yang berdarah pahlawan dan berpandangan jauh demi kemaslahatan anak-anaknya", "Isteri kepada Adnan dan melahirkan 3 orang anak", "Seorang guru di Sekolah Melayu Sungai Ramal", "Seorang yang tabah dan bertanggungjawab", "Rakan baik kepada Adnan", "Menyertai Askar Melayu bersama-sama Adnan", "Seorang yang mempunyai semangat setiakawan yang kuat", "Pegawai Pemerintah Tentera Jepun", "Bersikap zalim dan tidak berperikemanusiaan", "Bijak dalam menyusun strategi dan berpendirian tegas", "Dialog \u2013 \u201cMacam Mana belajar di sekolah orang putih? Seronok?\u201d, Tanya Mamat ingin tahu", "Pemerian \u2013 Dia berlagak seperti Hang Tuah yang menikam musuhnya. Pak Saidi yang baru pulang dari kebun tersenyum melihat telatah anak sulungnya itu.", "Imbas Muka \u2013 Semasa berbual dengan Mamat, Adnan menyatakan keinginannya untuk menjadi seorang askar. Adnan membayangkan bagaimana rasanya apabila digigit kerengga", "Imbas Kembali \u2013 Adnan terkenang suasana meriah menyambut hari raya ketika zaman kanak-kanaknya.", "Monolog Dalaman \u2013 Inilah Tok Mudim yang akan mengkhatankan aku, bisik hati Adnan.", "Kejutan \u2013 Deris terkejut apabila mendapati lelaki disebalik topeng sebenarnya Samad", "Alexandria \u2013 benteng terakhir tentera British yang diserang oleh tentera Jepun", "Bukit Candu \u2013 lokasi Leftenan Adnan terkorban dan digantung mayatnya di sebuah pokok sebelum diseksa oleh tentera Jepun", "Pasir panjang \u2013 lokasi Leftenan Adnan memimpin Kompeni C menghadapi tentera Jepun sehingga mereka berundur", "Kem Latihan Haig Lines Port Dickson \u2013 tempat Adnan mendapatkan latihan ketenteraan", "Sungai Ramal \u2013 tempat kelahiran Adnan dan dibesarkan", "Tahun 1937 \u2013 Adnan naik pangkat menjadi Sarjan dan telah dipilih untuk menyertai upacara pertabalan King George VI", "Tahun 1941 \u2013 Jepun menjajah Tanah Melayu melalui jalan darat", "Waktu petang \u2013 tentera Jepun melancarkan serangan dengan menyamar sebagai tentera India yang berturban", "Waktu malam \u2013 Kompeni C telah menerima perintah untuk ke Bukit Candu", "Waktu pagi \u2013 Setiap pagi Pak Saidi mengayuh basikal menghantar Adnan ke sekolah Inggeris di pekan Sungai Ramal sebelum pergi ke sawah", "Masyarakat yang patriotik \u2013 Leftenan Adnan bersama Askar-Askar Melayu yang lain berjuang mati-matian mempertahankan negara", "Masyarakat kampung \u2013 Pak Saidi dan penduduk kampung lain yang menjalani kehidupan di Sungai Ramal dengan bersawah atau berkebun sebagai pekerjaan", "Masyarakat yang mengutamakan pendidikan \u2013 Pak Saidi menghantar Adnan masuk ke sekolah Inggeris untuk mendapatkan masa depan yang lebih cerah", "Peribahasa \u2013 sepandai-pandai tupai melompat, akhirnya jatuh ke tanah jua", "Personafikasi \u2013 fikirannya melayang-melayang mengenang kembali peristiwa dua hari yang lalu dan cuaca sejuk menusuk hingga ke tulang sum sum", "Hiperbola \u2013 bahangnya terasa perit membakar kulit", "Metafora \u2013 api kemarahan, menyentuh jiwa", "Simile \u2013 seumpama ombak besar menghempas pantai", "Nilai kebijaksanaan \u2013 Pak Saidi menghantar Adnan ke sekolah Inggeris untuk mendapatkan pendidikan yang terbaik.", "Nilai patriotik \u2013 Adnan yang menyertai askar walaupun telah menjadi guru pelatih di kampungnya", "Nilai keberanian \u2013 Leftenan Adnan yang berjuang sehingga titisan darah terakhir menentang Tentera Jepun", "Nilai ketabahan \u2013 Sophia yang menjaga anak-anaknya setelah pulang ke kampung apabila Jepun ingin menyerang Singapura", "Nilai tanggungjawab \u2013 Leftenan Adnan yang menjalankan tanggungjawab dengan penuh dedikasi mempimpin KOmpeni C menentang askar Jepun", "Kita hendaklah memastikan anak-anak mendapat pendidikan untuk menjamin masa hadapan mereka, bangsa dan negara", "Kita bertanggungjawab dalam memastikan keselamatan tanah air daripada dijajah atau diserang negara asing", "Kita seharusnya taat kepada kedua ibu dan bapa serta memohon restu atas segala perkara yang ingin dilakukan di dunia ini", "Kita sewajarnya menggunakan akal fikiran dan keupayaan diri dengan baik dalam menghadapi situasi-situasi yang genting", "Kita perlu bersikap rajin untuk berjaya dalam melakukan apa sahaja dalam kehidupan", "Persoalan masyarakat yang bekerjasama apabila tentera Jepun mencari keluarga Leftenan Adnan dan masyarakat kampung tidak memberi maklumat", "Persoalan semangat juang yang tinggi dlam kalangan askar Melayu", "Sekolah Inggeris di pekan Sungai Ramal", "Kem Latihan Haig Lines Port Dickson", "Pak Saidi yang menghantar anaknya ke Sekolah Inggeris walaupun mendapat tentangan orang kampung", "Leftenan Adnan yang bermati-matian mempertahankan Bukit Candu daripada di tawan oleh tentera Jepun."], "p": ["Apabila Perang Dunia kedua mula berlaku, terdapat ura-ura bahawa Jepun akan menyerang Singapura. Leftenan Adnan terpaksa menghantar isteri dan anak-anaknya pulang ke kampung mereka demi keselamatan keluarganya. Askar Jepun telah pun berjaya mendarat di Kelantan dan menyebabkan ramai Askar Melayu tumpas dan terkorban. British juga tidak berjaya untuk menghalang pergerakan Askar Jepun untuk mendarat di Tanah Melayu pada ketika itu kerana aset ketenteraan seperti kapal perang telah diserang terlebih dahulu. Pihak British ketika itu yakin kubu pertahanannya di Singapura kebal daripada serangan Askar Jepun. Namun, seramai 42 anggota Rejimen Askar Melayu telah terkorban termasuk Leftenan Adnan yang berjuang sehingga ke titisan darah yang terakhir. Jepun berjaya menakluki Singapura tetapi tidak lama setelah Amerika Syarikat mengebom pangkalan tentera Jepun di Hiroshima. British kembali memerintah Tanah Melayu."]}, {"li": ["Usaha Dan Langkah Mempopularkan Puisi Tradisional Dalam Kalangan Masyarakat", "Contoh Karangan Usaha- Usaha Mempopularkan Puisi Tradisional Dalam Kalangan Masyarakat", "Pemerkasaan bidang sastera dalam pendidikan", "Peranan media massa", "Menganjurkan kempen yang lebih berkesan", "Menyertai program pertukaran budaya", "Membangunkan laman digital berkaitan sastera", "Menghargai komuniti kesusateraan"], "p": ["Marcapada ini, pascaperindustrian dan pascaglobalisasi telah membawa negara Malaysia ke persada antarabangsa. Pembangunan secara infrastruktur dan kemajuan masyarakat telah berjaya digerakkan dan telah mencapai tahap yang boleh dibanggakan. Namun begitu, warisan bangsa seperti puisi tradisional semakin tenggelam dek ditelan zaman. Kemudahan segala bentuk hiburan terutamanya lagu dan filem daripada negara luar menembusi pasaran domestik telah meninggalkan kesan yang negatif kepada hasil kesusasteraan negara. Jika disoal kepada generasi muda hari ini, kebanyakan di antara mereka tidak tahu-menahu tentang puisi tradisional apatah lagi untuk menghargainya. Tindakan segera harus diambil dalam mengenal pasti usaha-usaha mempopularkan puisi tradisional dalam kalangan masyarakat supaya khazanah warisan bangsa ini tidak pupus begitu sahaja.", "Prakarsa utama dalam memastikan puisi tradisional mendapat perhatian masyarakat adalah dengan memperkasa bidang sastera dalam pendidikan kebangsaan. Peribahasa Melayu berkata melentur buluh biarlah dari rebungnya. Ia bermaksud jika kita ingin membentuk generasi yang menghargai karya-karya sastera seperti puisi tradisional, didikan di peringkat awal adalah amat mustahak. Jika diamati, subjek sastera merupakan mata pelajaran elektif dan sering kali tidak dipilih oleh pelajar kerana ia dianggap tiada kepentingan untuk masa hadapan mereka. Maka Kementerian Pendidikan Malaysia hendaklah meneliti sistem pendidikan yang lebih baik supaya warisan dan budaya negara pada masa dahulu tidak dipandang enteng dan disisihkan. Menambah topik berkaitan sastera dan puisi tradisional dalam mata pelajaran Bahasa Melayu adalah cara yang efektif dan mampu meninggalkan kesan yang positif.\u00a0 Hasilnya, murid-murid di peringkat menengah mahupun rendah tahu dan mampu memberikan contoh puisi tradisional dalam soalan peperiksaan dan juga dalam kehidupan seharian mereka.", "Di samping itu, media massa juga memainkan peranan yang mustahak bagi mempopularkan puisi tradisional dalam kalangan masyarakat. Untuk pengetahuan semua, puisi tradisional yang merangkumi pantun, syair, gurindam, seloka dan cerita rakyat lazimnya menyentuh isu kemasyarakatan. Oleh itu, media massa merupakan pentas informasi yang membekalkan masyarakat dengan perkara yang mereka perlu dan inginkan. Sebagai contoh, media elektronik yang menerbitkan rancangan di televisyen mempunyai objektif untuk menghiburkan penonton. Alangkah bagusnya jika rancangan tersebut diselitkan dengan puisi-puisi tradisional sebagai rujukan dan pengajaran kepada penonton supaya sentiasa mengamalkan nilai-nilai murni dalam kehidupan. Mutakhir ini, media massa telah dikembangkan dengan kehadiran media sosial yang menjadi kunjungan utama masyarakat konvensional tanpa mengira tempat dan waktu. Oleh itu, pihak berwajib seharusnya bekerjasama dengan industri kreatif negara supaya dapat membentuk kandungan digital yang mengetengahkan puisi tradisional supaya ia kekal relevan dengan komuniti madani ketika ini.", "Pada masa yang sama, puisi tradisional akan mendapat perhatian dalam kalangan masyarakat sekiranya kempen yang berkesan berjaya dianjurkan. Pelbagai agensi kerajaan yang ditubuhkan berkaitan dengan seni dan budaya tetapi kesan penubuhannya tidak memberikan impak yang besar terhadap penghargaan seni khususnya puisi tradisional. Anjakan paradigma perlulah diutarakan oleh pihak berkenaan dengan mengenalpasti cara untuk menghubungkan masyarakat dengan matlamat yang ingin disampaikan iaitu seni dan budaya kebangsaan. Sebelum menganjurkan kempen, pihak penganjur seharusnya mendekati komuniti yang terlibat dalam bidang kesusateraan seperti penulis puisi, penyajak dan sebagainya. Dengan mendapatkan input dan maklum balas daripada golongan yang betul-betul menghargai seni dan budaya ini, barulah kempen boleh diperluaskan kepada masyarakat umum. Pertandingan secara interaktif dan penghasilan iklan atau video yang berkualiti tinggi serta menepati kehendak semua pihak boleh dilaksanakan. Intihannya, strategi yang baik dapat memberikan kempen yang berkesan.", "Seterusnya, cara yang boleh diusahakan demi mempopularkan puisi tradisional dalam kalangan masyarakat adalah dengan menyertai atau menganjurkan program pertukaran budaya di negara luar. Malaysia merupakan negara yang dikenali ramai oleh masyarakat dunia disebabkan beberapa faktor antaranya adalah pelajar yang mendapatkan pendidikan di universiti di negara luar. Hampir setiap tahun, terdapat kumpulan pelajar yang akan dihantar untuk menerima pendidikan di universiti-universiti terkemuka dunia. Kesempatan ini haruslah digunakan bagi memperluaskan keunikan seni dan budaya negara dengan menaja mereka untuk menyertai program pertukaran budaya. Program ini merupakan satu majlis yang menggabungkan semua budaya yang berasal daripada negara pelajar dan dipersembahkan untuk tontonan pelajar serta masyarakat di sana. Maka berlakulah proses pertukaran budaya yang sebelum ini kita tidak pernah kenal dan kini dikenali oleh masyarakat asing di negara luar. Bak kata peribahasa Melayu, tak kenal maka tak cinta. Kesannya, keunikan seni dan budaya kita akan diperkenalkan diperingkat antarabangsa tanpa perlu mengeluarkan kos yang berjuta-juta.", "Konklusinya, banyak usaha yang boleh diatur supaya puisi tradisional menjadi popular dalam kalangan masyarakat. Setiap individu seharusnya mempunyai kesedaran dalam menghargai seni budaya dan warisan bangsa yang merupakan peninggalan nenek dan moyang kita. Adakah kita sudah melupai jasa dan pengorbanan mereka yang mencari kesenangan hidup untuk kita nikmati hari ini? Sesungguhnya peribahasa Melayu berkata hidup dikandung adat, mati dikandung tanah. Setiap perkara yang mempunyai nilai kebaikan seharusnya dihargai dan disemat dalam jiwa setiap anak bangsa. Ahli pemikir dan penguatkuasa perlu bekerjasama bagai aur dengan tebing dalam mencari formula terbaik agar puisi tradisional ini mendapat tempat di hati masyarakat serta tidak lapuk dek hujan, tak lekang dek panas."]}, {"li": ["Senarai Sekolah Tahfiz Swasta Yang Berdaftar Di Negeri Johor", "Johor Bahru", "Muar", "Batu Pahat", "Kluang", "Kota Tinggi", "Kulai", "Mersing", "Pontian", "Segamat", "Tangkak", "Senarai sekolah tahfiz swasta Johor Bahru", "Senarai sekolah tahfiz swasta daerah Muar", "Senarai sekolah tahfiz swasta Batu Pahat", "Senarai sekolah tahfiz swasta Kluang", "Senarai sekolah tahfiz swasta Kota Tinggi", "Senarai sekolah tahfiz swasta Segamat", "Senarai sekolah tahfiz swasta Tangkak"], "p": []}, {"li": ["Usaha Dan Langkah Mempopularkan Permainan Tradisional", "Contoh Karangan Langkah-Langkah Mempopularkan Permainan Tradisional", "Ibu, bapa dan ahli keluarga memperkenalkan permainan tradisonal", "Memperkasa pertandingan permainan tradisional", "Menyalurkan dana secara konsisten kepada penggiat permainan tradisional", "Melazimi permainan tradisional dalam media massa seperti drama dan dokumentari", "Program pertukaran budaya dengan negara lain", "Kempen yang lebih komprehensif"], "p": ["Era pasca perindustrian dan pasca globalisasi yang serba mencabar akal dan minda kita telah menyebabkan permainan tradisional semakin dilupakan dek ditelan zaman. Masyarakat Malaysia yang terdiri dari pelbagai kaum, agama dan bangsa telah mewujudkan pelbagai budaya yang wajar untuk dikekalkan untuk manfaat generasi akan datang. Permainan tradisional merupakan salah satu budaya yang membentuk sebahagian daripada kehidupan yang dilalui oleh nenek moyang kita. Mereka mengisi waktu lapang dengan bermain permainan tradisional seperti guli, congkak, wau, selambut, sepak raga dan gasing bersama-sama dengan jiran tetangga mereka. Aktiviti hiburan yang dimainkan bersama-sama telah mewujudkan perpaduan dan suasana yang harmoni dalam kehidupan masyarakat pada waktu dahulu. Apakah langkah-langlah yang boleh dilaksanakan untuk mempopularkan kembali permainan tradisional pada hari ini?", "Langkah pertama dan yang paling utama adalah memperkenalkan permainan tradisional kepada kanak-kanak atau golongan muda. Usaha ini merupakan peranan ibu, bapa dan ahli keluarga dalam memberikan tauladan kepada generasi yang baru setahun jagung bahawa bermain permainan tradisional juga menghiburkan. Ibu atau bapa boleh menghadiahkan anak-anak permainan tradisional sebagai hadiah hari lahir. Selain itu, golongan muda hari ini perlu dibawa ke muzium atau pameran permainan tradisional bagi membuka mata mereka terhadap keunikan yang dimiliki oleh masyarakat kita. Peribahasa Melayu berkata, melentur buluh biarlah dari rebungnya. Oleh itu, setiap di antara kita perlu sedar bahawa kita adalah ejen penyampai sesuatu perkara kepada orang sekeliling kita khusunya ahli keluarga dalam usaha untuk mempopularkan semula permainan tradisional masyarakat Malaysia.", "Seterusnya, langkah untuk mempopularkan semula permainan tradisional adalah dengan memperkasa pertandingan permainan tradisional di setiap peringkat. Selain di rumah, sekolah juga boleh memainkan peranan dalam memperkenalkan permainan tradisional kepada pelajar. Tamsilnya, sekolah mempunyai aktiviti kokurikulum di mana permainan tradisional perlu diberikan perhatian oleh guru-guru. Sebuah kelab permainan tradisional boleh diwujudkan bagi mengesan pelajar yang mempunyai bakat terpendam dalam permainan tradisional. Sebagai contoh, permainan sepak raga yang memerlukan teknik yang baik oleh pemain bagi memenangi satu pertandingan. Justeru, pihak sekolah seharusnya mengambil kesempatan yang ada untuk memupuk pelajar di sekolah tentang permainan tradisional yang wujud dan boleh dimainkan oleh mereka di waktu lapang. Tambahan pula, penganjuran kempen seperti Minggu Permainan Tradisional di peringkat sekolah, daerah mahupun negeri mampu menjadi permulaan kepada usaha menaikkan semula kemasyhuran permainan tradisional seperti waktu dahulu.", "Di samping itu, inisiatif yang wajar untuk dilaksanakan adalah dengan memberikan dana secara konsisten kepada penggiat permainan tradisonal di seluruh negara. Perkara ini sedikit sebanyak bersangkut paut dengan autonomi yang dikawal oleh pihak berkuasa dimana kematangan dan kestabilan politik adalah penting dalam mengekalkan warisan dan tradisi sesuatu bangsa. Permainan tradisional masih lagi dimainkan oleh sekumpulan kecil masyarakat yang duduk di kampung atau desa. Maka, pihak berkuasa sewajarnya membantu penggiat yang meneruskan tradisi nenek moyang kita ini untuk kekal relevan dan diperhatikan oleh seluruh masyarakat dalam negara. Antara inisiatif yang boleh dilaksanakan adalah dengan membawa penggiat permainan tradisonal ini ke sekolah-sekolah atau institusi yang melibatkan masyarakat secara amnya. Dengan cara ini, mereka dapat memperkenalkan permainan tradisional mereka dengan lebih berkesan. Contohnya, pemain gasing boleh menunjukkan jenis-jenis gasing yang ada dan menunjukkan demo atau cara untuk melawan gasing dengan rakan-rakan. Tambahan pula, peggiat permainan tradisional ini boleh menjual secara terus kepada mereka yang berminat untuk membeli dan bermain di halaman rumah masing-masing. Intihannya, pemberian sokongan yang konsisten kepada penggiat permainan tradisional dapat membantu mereka untuk kekal relevan dan menjadi popular.", "Akhir sekali, media massa juga berperanan untuk mempopularkan semula permainan tradisional yang kian dilupakan. Stesen televisyen, media cetak dan media elektronik merupakan medium penyampai yang utama kepada masyarakat hari ini. Oleh itu, inisiatif yang boleh digarap adalah dengan memperbanyakkan dokumentasi tentang permainan tradisional. Mungkin generasi muda dewasa ini menjumpai congkak atau batu seremban apabila mereka pulang ke kampung tetapi tidak tahu bagaimana untuk bermain. Maka, mereka akan merujuk kepada media massa yang mudah dan ringkas bagi mereka untuk mempelajari dan mengetahui tentang cara permainan congkak ataupun batu seremban yang mereka jumpai. Selain itu, penggiat seni juga wajar melazimi permainan tradisional dalam segala bentuk seni yang mereka ketengahkan. Misalnya, produk animasi tempatan yang semakin mendapat perhatian masyarakat kita boleh menggunakan elemen permainan tradisional dalam jalan cerita mereka. Permainan sepeti gasing boleh menjadi senjata dan rekabentuk wau sebagai kapal terbang. Kesannya, kanak-kanak akan mempersoalkan dan berfikir akan apakah elemen menarik dalam animasi fiksyen kegemaran mereka.", "Secara tuntas, pelbagai langkah boleh direalisasikan untuk mempopularkan semula permainan tradisional dalam kalangan masyarakat hari ini. Permainan tradisional adalah salah satu warisan dan budaya bangsa yang perlu dipelihara dan diraikan agar tidak tenggelam akibat kemodenan serta kehadiran teknologi hari ini. Seperti yang dihuraikan di atas, setiap pihak perlu memainkan peranan masing-masing dalam usaha yang ingin dilaksanakan. Kita tidak seharusnya menjadi seperti kacang lupakan kulit yang melupakan asal usulnya dengan mengabaikan peninggalan warisan nenek moyang kita. Semoga setiap di antara kita sedar dan melakukan sesuatu bagi memastikan generasi akan datang mengetahui dan memelihara keunikan budaya dan warisan mereka tanpa ditelan arus kemajuan dunia."]}, {"li": ["Faedah Makan Buah-Buahan Tempatan", "Contoh Karangan Kelebihan Dan Kebaikan Buah-Buahan Tempatan", "Berkhasiat dan berkualiti tinggi", "Harga yang berpatutan", "Membantu pertumbuhan ekonomi", "Keselamatan makanan terjamin", "Mengurangkan kadar perlepasan karbon", "Membuka pasaran produk berasaskan buah-buahan tempatan"], "p": ["Sebagai warganegara Malaysia, kita seharusnya bersyukur kerana dikurniakan dengan pelbagai hasil sumber alam yang boleh dinikmati. Kesuburan kawasan tanah-tanih dan sumber perairan yang mencukupi telah memberikan kita pelbagai jenis buah-buahan tempatan yang sedap lagi menyelerakan. Menjelang musim buah-buahan tempatan, seluruh rakyat Malaysia pasti akan berasa gembira dan memenuhi ruangan pasaraya atau warung yang menjual buah-buahan tersebut. Selain buah durian dan rambutan, kemunculan buah harum manis daripada negeri Perlis semakin mendapat sambutan daripada masyarakat tempatan. Kita dapat lihat bahawa buah-buahan tempatan sebenarnya digemari oleh penduduk setempat berbanding buah-buahan import. Persis peribahasa Melayu,\u00a0 hujan emas di negeri orang, hujan batu di negeri sendiri, lebih baik di negeri sendiri. Persoalannya, apakah kelebihan dan kebaikan buah-buahan tempatan kepada kita sebagai konsumer utama komiditi tersebut?", "Antara kebaikan yang akan diperoleh sekiranya kita membeli buah-buahan tempatan adalah dapatan khasiat dan kualiti terbaik daripada buah tersebut. Seperti sedia maklum, buah-buahan tempatan ditanam, tumbuh dan dituai secara lokal. Makanya, ia mudah untuk didapati dan dapat dimakan secara segar dari ladang-ladang petani. Jika dibandingkan dengan buah-buahan dari negara luar, faktor logistik yang memakan masa yang lama menjejaskan kualiti dan kondisi buah tersebut. Kita sebagai pengguna akan kerugian kerana kandungan vitamin dan nutrien dalam buah terbabit sudah berkurangan dan tidak memberikan manfaat. Sebagai contoh, buah betik yang digelar sebagai \u201cbuah bidadari\u201d merupakan buah-buahan iklim tropika yang mengandungi vitamin A, C, E dan K. Selain itu, buah ini juga mengandungi ciri-ciri antioksidan yang baik untuk tubuh badan kita serta bagus untuk kesihatan kulit dan rambut. Berdasarkan kajian saintifik, enzim yang terkandung dalam buah betik mampu menghilangkan tanda-tanda penuaan, mengurangkan jerawat, meransang pertumbuhan dan kekuatan rambut. Terbuktilah bahawa buah-buahan tempatan juga mempunyai kualiti dan khasiat yang tinggi, bak kata pepatah diam-diam ubi berisi.", "Di samping itu, buah-buahan tempatan mempunyai kelebihan berbanding buah-buahan import kerana harganya yang berpatutan. Buah-buahan import lazimnya dijual pada harga yang agak mahal disebabkan kos logistik yang perlu ditampung oleh pembekal. Kos ini termasuk kos tuaian, kos pembungkusan dan kos penghantaran. Tetapi, buah-buahan tempatan tidak memerlukan kos logistik yang banyak kerana bekalan boleh didapati secara dekat dan pasaraya sudah mempunyai ruangan khas bagi buah-buahan tempatan. Golongan usahawan tani dan peniaga juga lazimnya akan menjual secara terus dari ladang kerana masyarakat gemar untuk mendapat buah-buahan yang segar dan mudah didapati. Secara tidak langsung, harga akan menjadi lebih murah dan pembeli dapat menikmati buah yang segar dan berkualiti tanpa perlu berbelanja lebih. Kesannya, masyarakat konvensional akan memilih buah-buahan tempatan berbanding import kerana mendapat harga yang murah serta kesegaran dan kualiti yang terbaik.", "Pada masa yang sama, kebaikan buah-buahan tempatan adalah ia dapat membantu pertumbuhan ekonomi domestik. Hal ini demikian kerana kadar kebergantungan bekalan makanan negara secara amnya mempunyai peratusan yang banyak terhadap bekalan import. Andainya berlaku bencana atau pandemik dunia di mana aktiviti import dan eksport terpaksa dihentikan, bekalan makanan negara akan berkurangan. Justeru, bagi mencapai satu tahap keberdikarian bekalan makanan dalam negara, pemerkasaan bidang pertanian dan pembuatan makanan perlulah dilaksanakan. Oleh itu, kita hendaklah menyokong segala usaha meningkatkan bekalan makanan dengan mewujudkan permintaan yang banyak. Bak kata pepatah, di mana ada gula, di situ ada semut. Tamsilnya, membeli buah-buahan tempatan dapat membantu perkembangan usahawan tempatan dan melonjak produk keluaran tempatan. Mutakhir ini, buah yang dikenali sebagai raja segala buah semakin mendapat permintaan daripada negara luar. Izharnya, buah-buahan yang dahulunya menjadi hidangan setempat kini sudah mempunyai nilai komersial dan berpotensi besar dalam pasaran antarabangsa.", "Akhir sekali, kelebihan yang ada pada buah-buahan tempatan adalah keselamatannya yang terjamin. Mungkin ada di antara kita yang tidak tahu-menahu bahawa terdapat penggunaan bahan kimia seperti natrium yang diaplikasikan kepada buah-buahan import. Hal ini demikian kerana ia adalah bahan kimia yang dapat membantu mengekalkan kualiti buah-buahan yang terpaksa disimpan lama sebelum sampai ke ruangan jualan di pasaraya dan kedai. Sejak kebelakangan ini, terdapat beberapa orang yang tidak bertanggungjawab yang menggunakan bahan kimia secara berlebihan dan tidak menepati piawai yang ditetapkan bagi mendapatkan keuntungan semata-mata. Akibatnya, pengguna akan mendapat kesan dari segi kesihatan sama ada dalam jangka masa pendek atau panjang. Masyarakat kita mungkin tidak lagi mempunyai kesedaran akan kepentingan keselamatan makanan tetapi pihak berkuasa seharusnya bersikap proaktif dalam mengekang bahaya yang mengancam kesihatan rakyat. Intihannya, wajar untuk kita mengelakkan diri daripada risiko makanan yang tidak selamat dengan memilih produk atau buah-buahan tempatan kerana ingat antara belum kena, hemat antara belum habis.", "Konklusinya, pelbagai kelebihan dan kebaikan buah-buahan tempatan yang akan diperoleh sekiranya kita kekal membeli dan mencipta permintaan yang tinggi. Masyarakat kita masih mumpunyai stigma bahawa produk keluaran negara luar mempunyai kualiti dan khasiat yang lebih tinggi berbanding produk keluaran tempatan. Sebagai generasi muda, kita seharusnya mengubah pemikiran tersebut dan bersikap lebih terbuka dan seterusnya menyahut cabaran dalam membuktikan kebolehan usahawan tempatan. Semoga pihak berkenaan sedar akan potensi buah-buahan tempatan serta mencari mekanisma terbaik dalam mengembangkan jumlah permintaan serta menyediakan infrastruktur yang lengkap untuk petani dalam membekal permintaan yang semakin bertambah. Peribahasa Melayu berkata, kalau tidak dipecahkan ruyung, manakan dapat sagunya. Berbekalkan ilmu dan usaha untuk memajukan industri tani tempatan kita pasti dapat merencana sesuatu yang terbaik demi pembangunan negara dan kesejahteraan hidup masyarakat setempat."]}, {"li": ["Format Kertas Bahasa Melayu SPM Bermula Tahun 2021 (Sijil Pelajaran Malaysia)", "Format Kertas 1 Bahasa Melayu SPM (1103/1)", "Format Kertas 2 Bahasa Melayu SPM (1103/2)", "Format Kertas 3 Bahasa Melayu SPM (1103/3)", "Format Kertas 4 Bahasa Melayu SPM (1103/4)", "Format Pentaksiran Bahasa Melayu (Kod 1103) Sijil Pelajaran Malaysia Mulai 2021", "Jadual Lengkap Format Instrumen Peperiksaan SPM 2021 Mata Pelajaran Bahasa Melayu", "Subjektif Respons Terhad", "Subjektif Respons Terbuka", "Bahagian A1 soalan \u2013 kombinasi kepelbagaian bahan ransangan\u00a0(30 markah)", "1 soalan \u2013 kombinasi kepelbagaian bahan ransangan\u00a0(30 markah)", "Bahagian B4 soalan (Jawab 1 soalan) (70 markah)", "4 soalan (Jawab 1 soalan) (70 markah)", "mengaplikasi", "menganalisis", "menilai", "mencipta", "Subjektif Respons Terhad", "Subjektif Respons Terbuka", "Bahagian A- Sistem dan Aplikasi Bahasa5 soalan (35 markah)", "5 soalan (35 markah)", "Bahagian B- Pemahaman3 soalan (35 markah)", "3 soalan (35 markah)", "Bahagian C- Rumusan1 soalan (30 markah)Jumlah: 9 soalan (Jawab semua soalan)", "1 soalan (30 markah)Jumlah: 9 soalan (Jawab semua soalan)", "memahami", "mengaplikasi", "menganalisis", "menilai", "mencipta", "Analitik", "Holistik", "Subjektif Respons Terhad", "Subjektif Respons Terbuka", "1 petikan/bahan ransangan", "bersoal jawab dengan pentaksir (40 markah)", "1 tajuk daripada 8 tema umum untuk perbincangan", "perbincangan dalam kumpulan 4-5 orang calon (30 markah)", "memahami", "mengaplikasi", "menganalisis", "menilai", "Individu: 3 hingga 5 minit", "Kumpulan: 12 hingga 15 minit", "Analitik", "Holistik", "Objektif Aneka Pilihan", "Objektif Pelbagai Bentuk", "Subjektif Respons Terhad", "4-6 petikan", "mengandungi 20 hingga 25 soalan", "memahami", "mengaplikasi", "Dikotomus", "Analitik", "Klik LPM", "Surat Siaran & Format Baharu Setiap Mata Pelajaran SPM 2021"], "p": []}, {"li": ["Cara-Cara Mengatasi Amalan Rasuah Di Malaysia", "Contoh Karangan Cara-Cara Mengatasi Amalan Rasuah Di Malaysia", "Memberikan pendidikan tentang amalan rasuah", "Mnguatkuasakan undang-undang", "Memastikan sektor awam beroperasi dengan jujur, telus dan bertanggungjawab", "Memberikan gaji yang bertepatan dan bermaruah", "Menjalankan kempen yang berkesan dan efektif", "Menjatuhkan hukuman yang berat kepada pemberi dan penerima rasuah"], "p": ["Tanggal 31 Ogos 1957 merupakan tarikh keramat kepada tanah air kita kerana mendapat kemerdekaan dan bebas daripada penjajah. Sehingga hari ini, polemik yang sering dibincangkan kerana menganggu-gugat kedaulatan negara adalah mengenai isu perkauman. Tetapi sebaliknya, masyarakat kita tidak mempunyai sebarang masalah untuk hidup bersama sesiapa sahaja walaupun berlainan bangsa, agama dan budaya lebih-lebih lagi pada era globalisasi ini. Kebanyakan di antara kita cakna dan menerapkan nilai hormat serta toleransi antara satu sama lain. Polemik sebenar yang mengancam kedaulatan negara ini adalah gejala salah laku rasuah. Jelas di kaca televisyen dan media sosial kita dapat melihat gejala ini berlaku di setiap peringkat dan yang menyedihkan adalah rasuah dalam kalangan kakitangan awam. Hal ini kerana mereka menggunakan dana yang sepatutnya dinikmati atau memberi manfaat kepada orang awam. Pepatah Melayu berkata, sepandai-pandai tupai melompat, akhirnya jatuh ke tanah jua. Mari kita bincangkan cara-cara mengatasi amalan rasuah di Malaysia untuk membanteras gejala ini serta-merta.", "Langkah pertama untuk menghalang salah laku rasuah berlaku di negara ini adalah dengan memberikan pendidikan kepada masyarakat umum tentang amalan rasuah.\u00a0 Menurut Kamus Dewan Bahasa Dan Pustaka, rasuah bermaksud pemberian atau sogokan. Secara definisi, Seseorang akan memberi rasuah kepada individu yang berkuasa atau bertanggungjawab dengan harapan untuk mendapat balasan dalam bentuk kerja atau projek. Pemberian hadiah yang bernilai tinggi kepada seseorang yang di luar kemampuannya tetapi mempunyai kelebihan untuk menolong pemberi hadiah tersebut juga dianggap sebagai merasuah. Budaya ini perlu dijelaskan dan diingatkan kepada setiap anggota masyarakat khususnya golongan muda. Walaupun mereka baru berumur setahun jagung, darah setampuk pinang tetapi mereka merupakan generasi yang akan mewarisi kepimpinan negara ini. Sekiranya setiap rakyat mampu menilai sama ada sesuatu tindakan itu dianggap sebagai rasuah atau tidak, barulah budaya atau amalan rasuah dinegara ini dapat ditindas sehingga ke akar umbi.", "Selaras dengan langkah yang diusahakan di atas, amalan rasuah dapat dibanteras dengan pelaksanaan undang-undang dan hukuman yang tegas. Umum mengetahui kita mempunyai Suruhanjaya Pencegahan Rasuah Malaysia (SPRM) sebagai penguatkuasa yang memantau dan bertindak ke atas salah laku yang melibatkan rasuah. Namun, keterbatasan jumlah pegawai dan sumber untuk mereka menguatkuasakan undang-undang adalah terhad maka kita sebagai orang awam juga bertanggungjawab menjadi mata-mata kepada pihak berkuasa. Selain itu, Badan Kehakiman Negara juga perlu memastikan perbicaraan yang melibatkan rasuah dilaksanakan dengan pantas dan adil supaya pelaku rasuah tidak bebas untuk memutar-belitkan kenyataan dan mengubah salah laku mereka. Jika pelaku rasuah dibicarakan dengan pantas dan dihukum untuk menjalani hukuman penjara tanpa sebarang prejudis, nescaya ramai yang akan menjauhi amalan buruk ini. Persis kata peribahasa, menyeluk pekasam, biar sampai ke pangkal lengan. Jelas bahawa dengan melaksanakan undang-undang dan hukuman yang tegas, amalan rasuah dapat dibanteras secara menyeluruh.", "Kaedah lain untuk membendung gejala rasuah di negara kita adalah dengan memastikan sektor awam beroperasi secara jujur, telus dan bertanggungjawab.\u00a0 Dalam sesebuah organisasi, pengurus merupakan jawatan yang paling penting untuk menguruskan tugas organisasi tersebut dan menjadi contoh kepada pekerja yang lain. Begitu juga dengan sektor awam di negara kita di mana jika pentadbiran negara dilaksanakan dengan baik dan menyingkirkan mereka yang parasit seperti mengamalkan gejala rasuah, pasti sektor lain akan turut serta.\u00a0Tamsilnya, kes yang berlaku dalam kalangan kakitangan kerajaan, menyerahkan projek kepada mereka yang melobi harga yang paling tinggi dan bukan berdasarkan kemampuan sebuah syarikat tersebut. Hasilnya, projek disiapkan pada kos yang minima kerana berlaku banyak serahan kerja dan orang awam hanya mendapat infrastruktur yang ala kadar. Situasi ini sepatutnya boleh dielakkan jika kakitangan awam terutamanya pemimpin negara melantik syarikat yang mempunyai merit serta rekod yang baik. Bak kata pepatah, hanya jauhari yang mengenal manikam.", "Amalan rasuah juga boleh diatasi dengan menawarkan gaji yang bertepatan dan bermaruah untuk semua ahli masyarakat. Hal ini demikian kerana jika kita mempunyai sumber kewangan yang cukup untuk menampung keperluan dan kehendak diri serta keluarga, keinginan untuk menerima rasuah pasti dapat dielakkan. Sebagai individu dan keluarga, kita akan berasa gembira kerana keperluan dan kemahuan kita dipenuhi tanpa perlu melakukan perkara yang terlarang. Sebagai contoh, anggota polis yang ditugaskan menjaga keselamatan masyarakat awam hanya dibayar gaji yang cukup untuk diri dan keluarga kecil serta menetap di kuarters yang kecil dan uzur. Mereka mudah untuk disogok oleh pihak lain yang tidak bertangungjawab demi mendapatkan wang lebihan.\u00a0 Kesannya, jenayah boleh disembunyikan dan aktiviti terlarang boleh berleluasa. Contoh ini bukan menyapu rata semua anggota polis tapi sekadar contoh bahawa wang boleh membeli intergriti seseorang. Tegasnya, dengan membayar gaji yang bertepatan dan bermaruah, gejala rasuah pasti dapat diatasi."]}, {"li": ["Cabaran Dalam Mengekalkan Perpaduan Kaum Dan Langkah Mengatasi", "Contoh Karangan Cabaran Dalam Mengekalkan Perpaduan Kaum", "Landskap politik negara", "Jurang dan dominisasi ekonomi", "Kewujudan sistem pendidikan yang berbeza", "Laman sosial dan media massa", "Penggunaan bahasa kebangsaan"], "p": ["Dasawarsa ini, sama ada kita sedar atau tidak lantaran terlalu dihidangkan dengan pembangunan negara yang semakin gah di persada dunia. Namun disebalik itu, kita acapkali tersentak oleh pelbagai permasalahan perkauman yang dicetuskan oleh rakyat kita sendiri. Negara Malaysia mengecapi kemerdekaan hasil usaha kesemua rakyat pada ketika itu, tanpa mengira bangsa, agama dan warna kulit untuk hidup harmoni bersama-sama. Namun, hari ini kita sering melihat siaran berita di televisyen dan video-video perkongsian di laman sosial yang menggugat perpaduan kaum yang telah terbina sejak dahulu lagi. Pelbagai faktor yang menyebabkan perkara ini berlaku di mana kekurangan sifat toleransi merupakan nilai yang penting bagi mencari kemajmukan dalam kalangan masyarakat hari ini. Oleh itu, mari kita huraikan cabaran-cabaran yang timbul dalam mengekalkan perpaduan kaum.", "Cabaran pertama adalah dari segi politik negara. Perbezaan parti politik di Malaysia yang berasaskan perkauman telah menyukarkan perpaduan kaum. Dunia politik sememangnya penuh dengan kontrovesi dimana terdapat pelbagai individu yang mempunyai tujuan dan kepentingan yang berbeza. Hasilnya, masih terdapat pemimpin yang kurang bijak dengan mengharapkan sentimen perkauman dapat memancing perhatian rakyat tetapi sebaliknya hanya ingin melindungi kepentingan diri sendiri. Oleh itu, bagi menggerakkan negara ke arah kemajuan yang berdiri sama tinggi dan duduk sama rendah dengan negara maju yang lain, ahli politik perlu bersikap terbuka dan matang. Politik sepatutnya membela nasib keseluruhan rakyat bukannya mengikut kepentingan bagi mana-mana pihak. Tidak dapat dinafikan lagi bahawa fahaman parti politik merupakan salah satu cabaran untuk mengekalkan perpaduan kaum di negara ini. Sekiranya rakyat dan para pemimpin negara dapat mengatasi cabaran ini, pasti perpaduan kaum antara masyarakat dalam negara akan menjadi lebih erat.", "Di samping itu, dominisasi sesebuah kaum dalam sesuatu bidang ekonomi juga telah mewujudkan jurang ekonomi antara perkauman. Cabaran ini telah pun timbul sejak zaman penjajahan British lagi dimana kaum Melayu menjadi petani dan nelayan, kaum India diletakkan di ladang getah dan kaum Cina bekerja sebagai pedagang dan melakukan perlombongan. Setelah kemerdekaan dicapai, berlaku perubahan di mana setiap kaum mendapat peluang pendidikan dan mampu berjaya sekiranya berusaha dengan betul. Namun begitu, akibat dasar penjajah dahulu, kesannya masih dapat dilihat sampailah sekarang dimana sektor perniagaan masih didominisasi oleh kaum Cina dan kebanyakan orang India masih tinggal di ladang. Rentetan senario ini telah menyebabkan interaksi sosial di antara mereka terbatas. Kesannya, perasaan prasangka dan perkauman akan menjadi semakin kuat dan menebal di antara sesama kaum dan menyukarkan proses perpaduan.", "Cabaran seterusnya adalah dari segi sosial golongan muda dimana sistem pendidikan yang diasingkan mengikut kaum telah wujud dan meninggalkan kesan yang kurang baik. Pengenalan sistem sekolah vernakular yang mengikut kaum telah menjadikan hubungan masyarakat semakin renggang. Mutakhir ini, masih ramai rakyat yang merupakan warganegara Malaysia tidak fasih untuk bertutur dalam bahasa kebangsaan iaiatu Bahasa Melayu. Bahasa merupakan elemen utama untuk berkomunikasi di antara satu sama lain, sekiranya kita tidak fasih untuk berbahasa, bagaimana untuk kita berkomunikasi dan memahami individu lain yang berbeza pendapat dengan kita. Jika masyarakat majmuk melibatkan diri dalam kegiatan sosial terutamanya pendidikan dan berkomunikasi dengan baik maka akan timbul sifat keterbukaan, persefahaman dan toleransi antara satu sama lain. Pada hemat saya, mewujudkan satu sahaja aliran dalam sistem pendidikan negara serta penekanan tehadap penggunaan bahasa kebangsaan dapat menyelesaikan masalah perpaduan kaum yang semakin membelenggu masyarakat hari ini. Persis kata mutiara, melentur buluh biarlah dari rebungnya.", "Pada masa yang sama, ledakan teknologi hari ini juga merupakan cabaran dalam mengekalkan perpaduan kaum. Kemudahan media massa dan sosial yang semakin pantas dalam menyampaikan sesuatu teks atau video telah menunjukkan sisi negatifnya. Penyebaran fitnah dan berita palsu semakin menular terutama apabila isu tersebut menyentuh sensitivi perkauman atau agama. Setiap individu sewajarnya bertanggungjawab dan beretika dalam menyampaikan atau berkongsi sesuatu perkara yang sensitif dan mungkin tidak sahih. Netizen perlu menyelidik terlebih dahulu sebelum memberi reaksi terhadap perkara yang menyentuh tentang perkauman dan agama. Pihak berkuasa wajar menguatkuasakan undang-undang kepada pelaku yang mencetuskan isu atau sesuatu perkara yang mampu menggolakkan perpaduan antara kaum. Ahli masyarakat juga bertanggungjawab menjadi mata-mata pihak berkuasa dimana jika ternampak sesuatu perkara yang akan menimbulkan kemarahan sesebuah kaum atau penganut agama, wajar untuk kita laporkan kepada pihak polis. Intihannya, penggunaan teknologi seperti media sosial sepatutnya menjadi perkara yang positif dalam kehidupan harian kita sebaliknya, penularan isu-isu yang menyentuh perpaduan kaum menjadi bahan perbualan masyarakat hari ini."]}, {"li": ["Cara Membendung Dan Langkah Menangani Jenayah Ragut Di Malaysia", "Contoh\u00a0 Karangan Langkah-Langkah Menangani Jenayah Ragut Di Malaysia", "memberikan kesedaran umum kepada masyarakat", "menguatkuasakan undang-undang", "menambah baik ciri-ciri keselamatan bandar", "mempelajari seni pertahan diri", "meningkatkan rondaan dan kawalan keselamatan", "bersederhana dan tidak menayangkan kemewahan di khalayak awam"], "p": ["Dasawarsa ini, sama ada kita sedar atau tidak lantaran terlalu dihidangkan dengan kerancakan pembangunan negara yang semakin gah di persada dunia. Namun disebalik itu, kita acapkali tersentak oleh pelbagai permasalahan sosial yang beronal yang dicetuskan oleh rakyat kita sendiri. Antaranya adalah jenayah ragut yang sering kali menjadi tajuk berita di siaran televisyen mahupun di dada akhbar. Jenayah ragut di Malaysia kebanyakannya menggunakan modus operandi yang sama iaitu mensasarkan golongan yang lemah seperti wanita dan warga emas dan menggunakan motorsikal untuk meragut dan beredar dengan pantas. Perbuatan jijik dan tidak bermaruah ini mungkin berleluasa akibat pengaruh dadah dan masalah sosial lain yang mempengaruhi penjenayah untuk melakukan jenayah ragut. Bagi membendung perkara ini daripada menjadi semakin teruk dan melindungi golongan yang berpotensi menjadi mangsa, kita perlu mengenal pasti langkah-langkah untuk menangani jenayah ragut di Malaysia.", "Langkah pertama yang perlu diusahakan adalah memberikan kesedaran umum kepada masyarakat tentang jenayah ragut. Kementerian Komunikasi Dan Multimedia perlu bekerjasama dengan penerbit-penerbit tempatan dalam media cetak, digital dan sosial untuk memberikan kesedaran kepada masyarakat tentang aktiviti yang tidak bermoral ini. Misalnya, tayangan iklan kesedaran yang menunjukkan situasi yang berpotensi menjadi sasaran mudah kepada pelaku jenayah untuk meragut mangsa. Selain itu, stesen radio boleh membuat pesanan khidmat masyarakat secara berkala bagi memberi peringatan kepada masyarakat supaya sentiasa berjaga-jaga dan berwaspada dengan ancaman penjenayah. Di media sosial pula, golongan selebriti boleh menunjukkan tauladan yang baik kepada peminat mereka dengan sentiasa berhati-hati dan bersikap sederhana di khalayak ramai bagi mengurangkan risiko menjadi sasaran penjenayah. Kesannya, setiap golongan masyarakat sedar dan berwaspada dengan penjenayah sekiranya kempen kesedaran yang efektif dilaksanakan dengan konsisten.", "Dalam waktu yang sama, pihak berkuasa juga sewajarnya menguatkuasakan undang-undang terhadap pelaku jenayah ragut. Hal ini demikian kerana jenayah ragut telah mengakibatkan mangsa cedera parah dan kehilangan nyawa. Peragut yang berjaya ditangkap akan dikenakan hukuman di bawah Seksyen 392 hingga Seksyen 402 Kanun Keseksaan yang memperuntukkan hukuman penjara sehingga maksimum 20 tahun dan sebatan jika sabit kesalahan. Peragut juga sepatutnya membayar kerugian yang dihadapi mangsa akibat perlakuan penjenayah tersebut. Justifikasinya adalah kerana terdapat kes yang meragut nyawa insan yang merupakan punca rezeki sesebuah keluarga dan akibat daripada perlakuan jenayah ragut tersebut, keluarga yang terkesan terpaksa menghadapi kesukaran mencari rezeki baharu. Tambahan pula, terdapat mangsa yang trauma untuk menjalani kehidupan biasa mereka selepas diragut dengan kasar dan membahayakan. Justeru, pelaku jenayah ragut sewajarnya dihukum dengan adil dengan menanggung segala kerugian yang berlaku kepada mangsa akibat perbuatan kotor mereka.", "Statistik menunjukkan bahawa kes jenayah ragut kebanyakannya berlaku di kawasan bandar.\u00a0 Hal ini disebabkan oleh kepadatan penduduk dan terdapat golongan yang menghadapi desakan hidup seterusnya memilih untuk melakukan jenayah sebagai jalan penyelesaian. Perkara ini boleh dibendung sekiranya ciri-ciri keselamatan di setiap kawasan dipertingkatkan. Pemasangan kamera litar tertutup (CCTV) dapat membantu pihak berkuasa dalam memantau dan menjadi bahan bukti sekiranya perlakuan jenayah dapat dirakam oleh kamera yang dipasang. Selain itu, Pihak Berkuasa Tempatan (PBT) hendaklah melaksanakan konsep bandar selamat dengan mengasingkan laluan pejalan kaki dengan laluan motor, memasang lampu limpah di kawasan yang gelap dan terhalang daripada pandangan awam serta membersihkan kawasan semak-samun yang menjadi kawasan persembunyian penjenayah. Dengan kesempatan teknologi hari ini, setiap ahli masyarakat juga seharusnya memuat turun aplikasi kecemasan di telefon pintar masing-masing sebagai salah satu cara menjaga keselamatan daripada ancaman penjenayah. Intihannya, bandar yang selamat melahirkan masyarakat yang sejahtera dan bahagia.", "Langkah lain yang boleh dilakukan bagi menangani jenayah ragut adalah dengan mempelajari seni mempertahankan diri. Kaedah ini bukan sahaja dapat melindungi diri kita daripada jenayah ragut tetapi juga jenayah lain yang melibatkan pergelutan secara fizikal. Dengan mempelajari seni mempertahankan diri, kita akan mendapat ilmu bagaimana cara untuk bertindak sekiranya diragut oleh penjenayah. Ia secara tidak langsung akan mempengaruhi tindakan kita terhadap penjenayah dan mengurangkan risiko kecederaan terhadap diri sendiri. Di alam maya juga telah tular video-video yang menunjukkan cara sekiranya kita berhadapan dengan peragut yang mensasarkan beg atau barang kemas yang dipakai. Peribahasa Melayu ada berkata, sediakan payung sebelum hujan yang bermaksud kita seelok-eloknya membuat persediaan atau persiapan yang baik sebelum menghadapi suatu musibah atau dugaan. Pihak berkuasa boleh menaja kelas mempertahankan diri bagi golongan yang berpotensi seperti golongan wanita, kanak-kanak dan warga emas dalam usaha melawan aktiviti jenayah ragut dan jenayah lain dalam negara.", "Tuntasnya, banyak langkah yang boleh dilaksanakan bagi menangani jenayah ragut di Malaysia. Sebelum nasi menjadi bubur, mekanisme kawalan yang drastik perlu diimplementasikan bagi menjamin kesejahteraan orang-orang awam. Setiap pihak seharusnya mengambil tindakan di bawah bidang kuasa masing-masing dan tidak bersikap berpeluk tubuh dalam usaha memerangi aktiviti jenayah dalam negara. Imej negara pernah dicalarkan oleh ahli politik yang mengamalkan korupsi dalam pentadbiran negara. Kita tidak boleh biarkan imej negara dijatuhkan sekali lagi akibat kegagalan membendung jenayah yang berpunca daripada masyarakat kita sendiri. Semoga perjuangan kita dalam menjamin keselamatan dan kesejahteraan negara menjadi contoh kepada negara lain yang memerangi musuh yang sama."]}, {"li": ["Aktiviti Menarik Yang Boleh Dijalankan Bersempena Bulan Kemerdekaan", "Contoh Karangan Aktiviti Menarik yang Boleh Dijalankan Sepanjang Bulan Kemerdekaan Dan Hari Kebangsaan", "Pertandingan Dekorasi Kelas", "Koir lagu patriotik", "Lawatan ke muzium dan bangunan bersejarah", "Menghasilkan video patriotik", "Pertandingan pakaian tradisonal", "Mewawancara tokoh-tokoh kemerdekaan"], "p": ["Antara aktiviti yang lazim dijalankan di setiap sekolah adalah pertandingan mendekorasi bilik darjah atau kelas mengikut tema kemerdekaan. Pertandingan ini dapat melahirkan sifat bersaing secara sihat antara murid-murid serta mengetengahkan kreativiti mereka. Peribahasa Melayu ada berkata, kalau tidak dipecahkan ruyung, manakan dapat sagunya. Dengan bimbingan daripada guru-guru, pelajar pasti dapat menghasilkan dekorasi-dekorasi yang menarik seperti sudut tokoh-tokoh negara dan hiasan yang menggunakan Jalur Gemilang. Secara tidak langsung, murid-murid akan didedahkan dengan elemen patriotik apabila mereka menggunakan Jalur Gemilang. Guru-guru juga digalakkan untuk menunjukkan panduan apabila kita ingin mengibarkan bendera kebangsaan kita kerana ia merupakan simbolik yang tinggi dan\u00a0 perlu dihormati oleh segenap rakyat Malaysia.", "Selain itu, pihak sekolah dengan bimbingan daripada para guru juga boleh menganjurkan pertandingan koir yang bertemakan lagu patriotik. Mutakhir ini, lagu patriotik semakin dilupakan kerana kurang mendapat masa penyiaran di media arus perdana. Kesannya, ramai di antara ahli masyarakat khususnya golongan muda tidak tahu akan kewujudan lagu-lagu yang khas dicipta bagi meraikan kemerdekaan dan kejayaan negara. Justeru, aktiviti ini dapat menyemarakkan semula keindahan lagu-lagu patriotik yang kaya dengan bait-bait lirik yang cukup bermakna serta mampu menjadi pengajaran kepada semua. Pesembahan koir juga dapat menyerlahkan bakat murid-murid yang berpotensi dalam nyanyian dan memupuk semangat kerjasama bagi menghasilkan persembahan koir yang baik. Izharnya, aktiviti yang memeberikan pelbagai manfaat secara langsung dan tidak langsung wajar dianjurkan sempena bulan kemerdekaan.", "Aktiviti lain yang dapat menarik minat murid-murid sepanjang bulan kemerdekaan adalah dengan melakukan lawatan ke muzium dan bangunan-bangunan bersejarah. Hal ini demikian kerana mereka dapat keluar daripada bilik darjah dan berkunjung ke tempat yang belum pernah dilawati. Di muzium, para pelajar akan dibawa menelusuri sejarah-sejarah negara pada masa dahulu serta berpeluang melihat dan menyentuh artifak atau model senjata, pakaian dan barang-barang keperluan lain yang digunakan oleh masyarakat terdahulu. Manakala lawatan ke bangunan bersejarah seperti Tugu Negara dapat memberikan suasana yang berbeza kepada mereka dan mempelajari sejarah disebalik bangunan tersebut dibina. Senario ini dapat memberikan pengalaman berbeza kepada para pelajar yang selama ini belajar secara teori di dalam buku teks dan seterusnya dapat melihat secara langsung artifak-artifak yang mempunyai nilai sejarah kepada negara. Ia merupakan alternatif yang sesuai bagi mendidik kanak-kanak khususnya berkaitan dengan sejarah dan kemerdekaan tanah air.", "Di samping itu, aktiviti yang menarik untuk dijalankan sepanjang bula kemerdekaan adalah dengan mengajurkan pertandingan mencipta video-video patriotik. Kaedah ini sejajar dengan budaya masa kini yang mengaplikasikan teknologi dalam kehidupan masyarakat di mana video adalah kandungan yang mudah dan diminati oleh semua. Maka, kita perlu mengambil kesempatan kemajuan teknologi hari ini untuk mencabar kreativiti murid-murid dalam menghasilkan video yang mempunyai elemen cinta akan negara. Sebagai inspirasi, terdapat banyak filem-filem patriotik yang telah diterbitkan seperti Leftenan Adnan dan Sarjan Hassan. Industri animasi kita yang semakin mendapat pengiktirafan dan diminati ahli masyarakat juga wajar dijadikan contoh kerana mereka meletakkan elemen-elemen patriotik dalam kandungan yang diterbitkan. Intihannya, kreativiti pelajar dapat diasah disamping mempelajari, menghargai dan merai jasa dan pengorbanan masyarakat serta tokoh-tokoh untuk mengecapi kemerdekaan hari ini.", "Konklusinya, pelbagai aktiviti menarik yang boleh direncana sepanjang bulan kemerdekaan bagi memupuk semanagt patriotik dalam kalangan murid-murid. Bagi\u00a0 mengukuhkan persefahaman dan semangat kekitaan dalam kalangan rakyat, aktiviti-aktiviti yang berpaksikan semangat patriotisme ini hendaklah dititikberatkan sejak di bangku sekolah lagi. Persis kata mutiara, melentur buluh biarlah dari rebungnya. Justeru, ibu dan bapa boleh membantu para guru untuk menjalankan aktiviti yang menjadi pemangkin perpaduan antara masyarakat kita supaya masa hadapan negara terjamin dengan semangat patriotik yang kuat dan utuh dalam setiap individu yang bergelar rakyat Malaysia. Semoga benih yang ditanam hari ini tumbuh mekar dan membuahkan hasil yang bermanfaat dan mampu dinikmati oleh segenap penduduk tanah air ini."]}, {"li": ["Usaha-Usaha Memartabatkan Bahasa Malaysia (Bahasa Kebangsaan)", "Contoh Karangan Langkah-Langkah Memartabatkan Bahasa Malaysia Sebagai Bahasa Kebangsaan", "Memastikan urusan rasmi negara menggunakan Bahasa Malaysia", "Memansuhkan sekolah vernakular", "Menerbitkan buku, seni dan kandungan dalam Bahasa Malaysia", "Memperkasa Dewan Bahasa dan Pustaka", "Melibatkan syarikat korporat dalam aktiviti kebahasaan", "Menguatkuasakan penggunaan Bahasa Malaysia dalam penyiaran dan pengiklanan"], "p": ["Bahasa Malaysia adalah sebuah bentuk standard bahasa Melayu yang dipiawaikan mengikut tetapan daripada Dewan Bahasa dan Pustaka sebagai bahasa kebangsaan negara Malaysia. Pada tahun 2007, Kerajaan Malaysia telah membuat keputusan untuk menukarkan penggunaan Bahasa Melayu kepada Bahasa Malaysia bagi menanam semangat perpaduan dalam kalangan rakyat Malaysia yang berbilang kaum. Jika ditelusuri sejarah terdahulu, Bahasa Malaysia pernah menjadi \u201cLingua Franca\u201d iaitu bahasa perantaraan pedagang-pedagang dunia pada zaman kegemilangan Kesultanan Melayu Melaka. Kini, dimanakah letaknya martabat bahasa yang dahulunya dituturkan hampir kebanyakan penduduk dunia yang berdagang di Melaka? Kita sewajarnya mengkaji dan menyelidik langkah-langkah yang perlu diambil bagi memartabatkan semula Bahasa Malaysia di persada negara.", "Antara langkah yang boleh dilaksanakan untuk memartabatkan Bahasa Malaysia adalah dengan memastikan urusan rasmi negara seperti surat-menyurat menggunakan Bahasa Malaysia. Tindakan ini sewajarnya diimplementasi di setiap peringkat daripada jabatan kerajaan, agensi, kerajaan negeri, pihak berkuasa tempatan hingga ke jawatankuasa kemajuan dan keselamatan kampung. Hal ini demikian kerana, ia menunjukkan bahawa Bahasa Malaysia adalah bahasa rasmi yang digunakan dalam urusan yang melibatkan pentadbiran di negara ini. Terdapat sebahagian daripada jabatan kerajaan dan agensi yang lebih gemar menggunakan Bahasa Inggeris dalam komunikasi dan juga penjenamaan kempen dan sebagainya. Sifat nafsi ini boleh diibaratkan seperti kacang lupakan kulit kerana tindakan tersebut seolah-oleh mengenepikan bahasa yang membentuk pemikiran dan diri mereka pada asalnya. Maka, setiap kakitangan awam dan sesiapa yang berkerja di bawah payung Kerajaan Malaysia sewajarnya menggunakan Bahasa Malaysia dalam kebanyakan perkara khususnya perkara rasmi sebagai tauladan kepada masyarakat untuk mempraktikkan ia dalam kalangan diri mereka sendiri.", "Di samping itu, Bahasa Malaysia boleh dimartabatkan ke peringkat lebih tinggi dengan menghapuskan sekolah vernakular. Kita boleh lihat kesan penubuhan sekolah vernakular pada hari ini di mana terdapat warganegara Malaysia yang tidak fasih malah tidak mampu bertutur dalam Bahasa Malaysia. Situasi ini adalah tidak sihat untuk negara kita yang telah lama merdeka dan hidup dalam kalangan masyarakat majmuk. Bayangkan jika anak-anak kita tidak boleh berkomunikasi dengan masyarakat daripada kaum Cina dan India kerana terdapat batasan bahasa dan bagaimana mereka ingin mengenali dan menghormati antara satu sama lain? Bahasa merupakan agen perpaduan yang asas dan sewajarnya dipupuk dan diperkukuhkan sejak kecil. Persis peribahasa Melayu, melentur buluh biarlah dari rebungnya. Intihannya, perpaduan antara kaum dan bangsa dalam negara masih lagi utuh tetapi isu-isu rasisme masih menjadi polemik sehingga hari ini dan dengan menyatukan institusi persekolahan rendah, ia pasti dapat merencana perpaduan yang lebih kukuh.", "Selain itu, penerbitan buku, bahan bacaan, seni lagu serta kandungan digital yang menggunakan Bahasa Malaysia seharusnya digalakkan. Kerancakan bidang penerbitan dilihat semakin perlahan kerana revolusi teknologi hari ini dan ia perlu diadaptasi dengan segera. Masyarakat terdahulu disajikan dengan bait-bait sajak dan syair daripada karyawan-karyawan yang mampu menyuntik semangat diri dan negara. Namun perkara tersebut sudah tenggelam dek kemajuan zaman. Masyarakat hari ini tidak lagi mempunyai wadah-wadah yang berilmu yang mampu melahirkan semangat cinta akan negara serta nilai-nilai murni yang lain. Sebaliknya kita disajikan dengan drama dan hiburan yang hanya mengeluarkan tawa dan tidak membentuk minda masyarakat ke arah yang lebih baik. Persepsi dan budaya ini seharusnya disedari oleh semua pihak dan mula bertindak untuk mengubah kepada perkara yang lebih bermanfaat. Misalnya, masyarakat terdahulu di kawasan pantai timur mempunyai seni wayang kulit yang mengetengahkan isu-isu semasa dan memberikan pengajaran kepada penonton yang menikmati seni warisan tersebut. Deduksinya, karya dan terbitan kreatif yang menggunakan bahasa ibunda kita akan lebih bermakna jika masyarakat mula menghargai dan menyokong karyawan-karyawan untuk terus menghasilkan wadah kepada masyarakat.", "Akhir sekali, langkah yang boleh dilaksanakan bagi memartabatkan Bahasa Malaysia adalah dengan memperkasa Dewan Bahasa Dan Pustaka. Badan berkanun ini ditubuhkan dengan objektif untuk membina dan memperkaya bahasa Malaysia dalam semua bidang termasuk sains dan teknologi. Oleh itu, insentif daripada pihak berkuasa yang konsisten dan jumlah yang besar diperlukan supaya inisiatif-inisiatif yang dirancang oleh Dewan Bahasa dan Pustaka dapat dilaksanakan. Seterusnya, badan tersebut harus melaksanakan pelbagai aktiviti yang menggapai minat umum terhadap keindahan bahasa Malaysia. Sebagai contoh, aktiviti Sayembara Pidato Antarabangsa anjuran Kementerian Kebudayaan, Kesenian, Warisan dan Pelancongan dengan usahasama Radio Televisyen Malaysia (RTM) baru-baru ini dilihat sebagai anjakan paradigma yang berpotensi memperkenalkan bahasa kebangsaan di peringkat dunia. Ia telah berjaya menarik penyertaan peserta daripada serata dunia seperti Korea Selatan, Rusia dan Kanada. Kesannya, keunikan dan keindahan Bahasa Malaysia akan menjadi buah mulut dan disebarkan ke masyarakat dunia yang duduk beribu jauhnya daripada tanah nusantara.", "Secara tuntas, pelbagai langkah yang boleh digarap untuk meningkatkan martabat Bahasa Malaysia. Jelas bahawa semua pihak perlu memanifestasikan fikiran dan sinergi untuk mencari inisiatif terbaik dalam meningkatkan darjat Bahasa Malaysia bukan sahaja dalam kalangan rakyat Malaysia tetapi di persada dunia. Pembangunan negara yang hakiki dan bersepadu hanya tercapai apabila semua bidang yang penting diberi perhatian yang sama beratnya, termasuklah bidang bahasa dan budaya. Kita seharusnya mengelak daripada menjadi manusia yang khusyuk menyelami sungai pemodenan dengan mementingkan bahasa asing dan menidakkan kebolehan bahasa kebangsaan kita iaitu Bahasa Malaysia. Bak kata pepatah Melayu, yang kurik itu kendi, yang merah itu saga, yang baik itu budi, yang indah itu bahasa."]}, {"li": ["Senarai Cara-Cara Menghormati Guru", "Contoh Karangan Apakah Cara Menghormati Guru", "bersopan santun", "mematuhi peraturan sekolah", "menjaga kebersihan dan kebajikan sekolah", "memberikan kejayaan akademik atau kokurikulum", "menziarahi guru", "memberikan hadiah sebagai penghargaan"], "p": ["Sejak dua dan tiga dekad kebelakangan ini memang kita dapat menyaksikan bahawa adab menghormati guru di sekolah semakin dilupakan. Jika diimbas pada zaman dahulu, ibu bapa menyerahkan sepenuh kuasa autonomi kepada guru di sekolah untuk mendidik anak-anak mereka. Namun, mutahir ini budaya tersebut seolah-olah di terbalikkan apabila guru-guru dipersalahkan kerana menghukum pelajar disekolah akibat melanggar perturan dan sebagainya. Guru diibaratkan lilin yang membakar diri demi menunjukkan cahaya atau jalan yang betul kepada kita. Oleh itu, setiap individu yang mempunyai profesion sebagai guru hendaklah dihormati atas jasa dan pengorbanan yang mereka lakukan demi mendidik anak bangsa. Mari kita bincangkan cara-cara untuk menghormati guru-guru sebagai seorang pelajar mahupun bekas pelajar.", "Kesopanan dan kesusilaan merupakan rukun kelima dalam Rukun Negara. Sebagai warganegara yang bertanggungjawab kita sewajarnya memegang pada rukun negara dalam menjalani rutin harian kita. Para pelajar pula digalakkan untuk sentiasa bersopan santun apabila berkomunikasi dengan guru-guru. Sebagai contoh, pelajar hendaklah menyapa guru dengan panggilan cikgu, tuan atau puan serta menggunakan nada yang rendah dan jelas. Apabila kita bersopan santun dengan guru kita, mereka pasti akan berasa lembut hati dan melayan kita dengan penuh rasa sayang dan ikhlas untuk mendidik kita. Tambahan pula, pelajar yang bersopan santun dapat memudahkan proses pengajaran dan pembelajaran di dalam bilik darjah kerana guru tidak perlu memikirkan cara untuk menguruskan sahsiah anak murid mereka.", "Selain itu, guru-guru seharusnya dihormati oleh para pelajar dengan cara mematuhi peraturan sekolah. Hal ini demikian kerana pelajar pada masa kini sukar untuk mematuhi arahan dan peraturan yang mudah seperti beratur dan tidak membuat bising. Keadaan ini merupakan satu beban yang telah ditambah ke bahu para guru untuk menguruskan sahsiah pelajar. Justeru, sekiranya para pelajar mematuhi peraturan sekolah dan arahan guru ia dapat membantu memudahkan urusan guru terbabit. Peribahasa Melayu ada berkata, masuk telinga kanan keluar telinga kiri yang bermaksud nasihat yang diberi tidak didengari dan diamalkan. Sikap negatif ini perlu dielakkan teruatamnya dalam kalangan pelajar kerana umur mereka baru setahun jagung berbanding guru-guru.", "Pada masa yang sama, para pelajar sewajarnya menjaga kebersihan dan kebajikan kawasan sekolah sebagai tanda menghormati guru-guru. Misalnya bilik darjah yang ceria dan bersih dapat memberikan keselesaan kepada guru dan juga pelajar sendiri untuk menghadiri proses pengajaran dan pembelajaran. Perkara ini sedikit sebanyak membantu guru untuk berasa selesa dalam menjalankan tugas mereka. Para pelajar juga dapat memberikan tumpuan yang lebih kerana keadaan di dalam bilik darjah yang kondusif. Kesannya, aktiviti pembelajaran yang lebih seronok dapat dilakukan dan menarik perhatian kedua-dua pihak iaitu guru dan pelajar untuk sentiasa menghadiri kelas atau sekolah. Nilai kebersihan dan ambil berat terhadap kebajikan ini bukanlah merupakan tanggungjawab penuh seorang guru tetapi ia adalah amanah setiap ibu bapa yang dikurniakan zuriat untuk menjadi khalifah di muka bumi ini.", "Akhir sekali, cara untuk menghormati guru adalah dengan memberikan kejayaan akademik atau kokurikulum kepada mereka. Apabila kita berjaya mendapatkan keputusan cemerlang atau memenangi sebuah pertandingan yang disertai, ia pasti dapat memberikan kelegaan dan perasaan gembira kepada mereka. Dengan mengharumkan nama sekolah, guru akan berasa bangga kerana tunjuk ajar mereka berjaya menghasilkan pelajar yang berjaya sama ada dalam akademik atau bidang-bidang lain. Bagi bekas pelajar pula, kejayaan dalam hidupan juga mampu menjadi salah satu cara menghormati jasa guru-guru yang telah mengerah tenaga mengajar kita di waktu muda dahulu. Intihannya, setiap guru mempunyai matlamat untuk melihat anak didiknya menjadi manusia yang berguna kepada keluarga, masyarakat dan negara."]}, {"li": ["Langkah Dan Cara Mengurangkan Kesesakan Lalu Lintas", "Contoh Karangan Langkah-Langkah Mengatasi Kesesakan Jalan Raya", "Meningkatkan kualiti pengangkutan awam", "Menambah rangkaian lebuh raya", "Menggalakkan pengguna jalan raya patuh undang-undang", "Merancang pembangunan bandar secara holistik", "Menggalakkan perkongsian kereta", "Mengehadkan kenderaan berat pada masa tertentu"], "p": ["Marcapada ini, kawasan kampung telah menjadi sebuah daerah manakala terdapat daerah yang diiktiraf sebagai bandaraya. Penaikan taraf ini berlaku sejajar dengan peningkatan jumlah penduduk serta pembangunan yang semakin rancak dari semasa ke semasa. Kesannya, berlaku penambahan jumlah pengguna jalan raya yang menggunakannya untuk bergerak di dalam kawasan bandar ataupun bergerak di antara satu bandar ke bandar yang lain. Akibat daripada penumbuhan jumlah kenderaan di atas jalan raya bagai cendawan tumbuh selepas hujan, kesesakan lalu lintas sering kali berlaku. Khususnya pada waktu puncak iaitu di waktu pagi semasa masyarakat hendak ke tempat kerja dan di waktu sore di mana kebanyakan ahli masyarakat yang bekerja di bandar pulang ke rumah di kawasan pinggir bandar. Fenomena ini tidak dapat dielakkan dan pelbagai inisiatif telah diperkenalkan bagi mengatasi masalah ini. Oleh itu, wajar untuk kita bincangkan apakah langkah-langkah yang perlu dilaksanakan bagi mengatasi kesesakan jalan raya.", "Tindakan prima yang boleh dilakukan bagi mengatasi masalah kesesakan lalu lintas adalah dengan meningkatkan kualiti pengangkutan awam. Kenderaan awam seperti bas, tren, tren aliran ringan dan monorel seharusnya menjadi pilihan masyarakat di kawasan bandar sebagai kaedah pengangkutan serta merupakan langkah alternatif untuk mengurangkan kesesakan jalan raya. Pihak kerajaan pula seharusnya mengkaji terlebih dahulu laluan bas atau tren yang berpotensi tinggi dan menerima jumlah penumpang yang tinggi sebelum menyediakan perkhidmatan awam tersebut. Selain itu, dengan tambang yang berpatutan serta suasana yang kondusif yang disediakan oleh pengangkutan awam, pastinya masyarakat akan menggunakan pengangkutan awam dengan lebih kerap berbanding memandu kenderaan persendirian. Faktor kepadatan penduduk di sesuatu kawasan akan mempengaruhi corak pengangkutan yang mereka gemar dan jika pengangkutan awam berada dalam tahap kualiti terbaik dan berkesan, ia pasti dapat menyumbang kepada pengurangan kesesakan jalan raya terutamanya di kawasan bandar.", "Pada masa yang sama, kesesakan jalan raya juga dapat diatasi dengan menambah rangkaian lebuh raya. Jika ditelusuri, masyarakat kita lazimnya bekerja di kawasan bandar tetapi menetap di kawasan pinggir bandar atau daerah lain yang berdekatan dengannya. Hal ini demikian kerana kos memiliki atau menyewa hartanah di kawasan bandar adalah tinggi dan menyebabkan kebanyakan di antara kita lebih gemar menghabiskan masa di jalan raya berbanding menetap di kawasan yang berdekatan dengan tempat kerja masing-masing. Situasi ini bukan sahaja menyumbang kepada jumlah pengguna jalan raya malah menambah kesesakan jalan raya yang sedia ada. Justeru, pembinaan rangkaian lebuh raya antara bandar dan kekawasan pinggiran bandar pasti dapat mengurangkan kesesakan jalan raya. Lebuh raya mempunyai ciri-ciri yang baik seperti jumlah laluan yang banyak serta sebagai jalan pintas untuk ke sesuatu tempat. Sebagai contoh, Lebuhraya Persekutuan yang menghubungkan kawasan pinggir bandar di Klang, Selangor dengan kawasan bandar iaitu Wilayah Persekutuan Kuala Lumpur. Bak kata pepatah, di mana ada gula, disitu ada semut. Di mana ada sumber rezeki, maka disitulah ramai orang akan berhimpun mencari peluang dan ruang yang ada.", "Kaedah lain yang boleh dilakukan bagi mengatasi masalah kesesakan jalan raya adalah dengan menggalakkan pengguna jalan raya untuk mematuhi undang-undang jalan raya. Kebanyakan kesesakan yang berlaku di jalan raya atau lebuh raya adalah akibat daripada kemalangan pengguna jalan raya. Kemalangan pula lazimnya berlaku akibat kecuaian pemandu kerana mereka memandu dengan tidak berhemah dan tidak mematuhi had kelajuan yang ditetapkan. Disebabkan oleh perilaku mereka, kenderaan lain terpaksa menggunakan hanya satu atau dua laluan bagi meneruskan perjalanan dan telah menyebabkan kesesakan berlaku. Setiap pemandu tanpa mengira kenderaan yang dibawa seharusnya menyemat slogan biar lambat asalkan selamat supaya tidak mendatangkan mudarat kepada diri dan juga orang lain. Elakkanlah daripada bersikap seperti sudah terhantuk baru terngadah apabila kemalangan berlaku kerana di sebaliknya, kita mampu mencegahnya. Tambahan pula, terdapat pengguna jalan raya yang gemar meletakkan kenderaan di tempat yang tidak sepatutnya dan menyebabkan kesesakan pada pemandu kenderaan yang lain. Natijahnya, dengan pemanduan berhemah dan peraturan jalan raya yang ketat serta efisien, kesesakan jalan raya pasti dapat diatasi.", "Bertunjangkan kewarasan minda kelas pertama, kesesakan jalan raya boleh diatasi dengan merancang pembangunan bandar secara holistik. Setiap pembangunan pasti mempunyai pelan dan ia melibatkan proses kaji selidik sebelum ia mendapat pengesahan untuk dilaksanakan. Begitu juga dengan jalan-jalan raya di kawasan bandar khususnya perlu menjalani proses perancangan yang melangkaui 10 hingga 50 tahun ke hadapan. Dengan menjalankan kajian secara kolektif dan menyeluruh, kita dapat menganggarkan situasi jalan raya tersebut di masa hadapan sama ada ia memerlukan dua atau lebih laluan kenderaan. Selain itu, lalun yang mesra pengguna seperti laluan bas, basikal dan penjalan kaki juga boleh diukur dan diterapkan mengikut kesesuaiannya dalam sesebuah bandar. Malaysia sebenarnya mempunyai ramai graduan dalam bidang perancangan bandar tetapi tidak diberikan peluang untuk merancang dengan baik kerana berlaku konflik dengan kepentingan individu lain yang mempunyai kuasa seperti ahli politik dan ahli perniagaan. Intihannya, perancangan bandar yang menyeluruh dan bersifat progesif pasti dapat menyediakan sesebuah kawasan tersebut dengan jumlah pengguna jalan raya yang meningkat dari tahun ke tahun serta tidak menyebabkan kesesakan jalan raya.", "Konklusinya, jelaslah bahawa pelbagai langkah yang boleh diusahakan bagi mengatasi masalah kesesakan jalan raya. Sesungguhnya, kesesakan lalu lintas mendatangkan kerugian masa, tenaga dan wang kepada setiap pengguna jalan raya. Ia juga memberi kesan buruk kepada alam sekitar kerana perlepasan karbon yang tinggi berlaku. Pihak berkuasa hendaklah bersikap prihatin terhadap rakyat jelata dengan menyediakan infrastruktur yang terbaik dan efisien. Hal ini supaya masyarakat dapat bergerak ke tempat kerja ataupun menjalankan urusan lain dengan mudah tanpa perlu memikirkan kos dan kesesakan yang akan ditanggung. Semoga usaha untuk meningkatkan taraf kehidupan rakyat dan ekonomi sejajar dengan pembangunan infrastruktur negara yang berfungsi baik dan memudahkan penggunanya. Diharapkan ia tidak menjadi seperti peribahasa Melayu yang dikejar tidak dapat, yang dikendong berciciran. Setiap pihak harus bekerjasama bagai aur dengan tebing dalam mencari solusi kepada masalah ini dan menjalakan peranan masing-masing dengan jujur dan amanah demi kemaslahatan bersama."]}, {"li": ["Permohonan Bantuan Kewangan Kementerian Pendidikan Malaysia KPM Tahun 2020", "i) Bantuan Kewangan Pelajar Kolej Komuniti (BKPKK)", "ii) Bantuan Kewangan KPM Asasi IPTA", "iii) Bantuan Kewangan OKU (BKOKU)", "iv) Program Khas Pendidikan (PPK)", "Maklumat Lanjut", "Universiti Malaya (UM)", "Universiti Utara Malaysia (UUM)", "Universiti Putra Malaysia (UPM)", "Universiti Teknologi Mara (UiTM)", "Universiti Malaysia Sabah (UMS)", "Universiti Sains Islam Malaysia (USIM)", "Universiti Kebangsaan Malaysia (UKM)", "Universiti Malaysia Sarawak (UNIMAS)", "Universiti Sultan Zainal Abidin (UniSZA)", "Universiti Islam Antarabangsa Malaysia (UIAM)", "Universiti Pertahanan Nasional Malaysia (UPNM)", "Universiti Malaysia Terengganu (UMT)", "No. Tel : 03-8321 7080/ 03-8321 7085", "Alamat : Cawangan Pra Perkhidmatan 2Bahagian Biasiswa dan PembiayaanKementerian Pendidikan MalaysiaAras 1, Blok 2251,Jalan Usahawan 1,6300 Cyberjaya", "Portal Rasmi KPM Bantuan Kewangan"], "p": []}, {"li": ["Skema Jawapan Malaysia Dan Kerjasama Masyarakat Antarabangsa (Sejarah Kertas 3 Bab 9 Tingkatan 5)", "Pengenalan", "Isi dan Huraian", "Kesimpulan", "Contoh Soalan Kertas 3 Sejarah SPM\u00a0", "Berbaik-berbaik-baik dengan semua negara", "Jamin- menjamin keselamatan rakyat dan negara", "Kekal- memelihara kepentingan nasional dan mengekalkan kedaulatan negara", "Galak-menggalakkan pembangunan dan kemajuan ekonomi", "Aman- mengekalkan keamanan sejagat melalui kerjasama antarabangsa", "Global- menjadi warga global yang bertanggungjawab dan peka terhadap usaha memupuk kesejahteraan dunia", "(5 markah)", "ASA", "MAPHILINDO", "ASEAN", "(30 markah)", "ASA", "MAPHILINDO", "ASEAN", "(15 markah)", "Malaysia dipandang tinggi di peringkat antarabangsa", "Kepimpinan negara diiktiraf di peringkat dunia", "Perpaduan rakyat Malaysia menjadi contoh kepada negara lain", "Pelabur luar banyak melabur di negara kita", "Menjadi tumpuan pekerja asing", "Menjadi tumpuan pelancong seluruh dunia", "Pengiktirafan sebagai negara aman dan selamat", "Perkembangan ekonomi negara", "Peningkatan taraf hidup rakyat", "Penigkatan nilai eksport", "Sistem pendidikan bertambah pesat", "Kemudahan infrasruktur negara bertambah baik", "Kestabilan politik negara", "Kelicinan pentadbiran negara", "Kedaulatan negara terjamin", "(15 markah)", "Memajukan ekonomi negara", "menarik pelabur asing", "menambah peluang pekerjaan", "menaikkan taraf hidup rakyat", "mempelbagaikan sumber pendapatan rakyat/negara", "menjamin keamanan negara", "meluaskan hubungan dengan negara luar", "menstabilkan sistem politik negara", "cemerlang dalam bidang sukan", "berjaya dalam perusahaan automobil", "(10 markah)", "Tekanan daripada negara maju", "Teknologi negara masih rendah", "Masih bergantung dengan modal asing", "Kekurangan tenaga mahir", "Bergantung kepada tenaga pakar dari luar negara", "(10 markah)", "Mendalami ilmu pengetahuan", "Menguasai kemahiran yang diperlukan", "Menguasai teknologi baru", "Sedia menerima perubahan", "Bersikap kreatif dan inovatif", "(10 markah)", "Kreatif", "Inovatif", "Bertanggungjawab", "Gigih berusaha", "Rajin", "Berani membuat perubahan", "Tabah", "Bersatu padu", "Semangat keusahawanan", "Berubah sikap untuk memajukan diri", "(10 markah)", "Hubungan luar amat penting untuk kemajuan negara", "Keamanan negara harus sama-sama dipelihara", "Sama-sama bertanggungjawab mempertahankan kedaulatan negara", "Perpaduan rakyat menjamin kemakmuran negara", "Kestabilan politik amat penting dalam menjaga kedaulatan negara", "(5 markah)", "Dasar tersendiri", "baik dengan semua negara", "menjamin keselamatan rakyat dan negara", "memelihara kepentingan nasional", "mengekalkan kedaulatan negara", "menggalakkan pembangunan dan kemajuan ekonomi", "keamanan sejagat", "bilateral", "multilateral", "melalui kerjasama antarabangsa", "Sejak zaman kesultanan Melayu Melaka", "Hubungan dengan negara luar seperti cina, arab, siam dan kepulauan melayu.", "Berbentuk perdagangan", "hubungan Melayu serumpun", "Selepas merdeka menyertai komanwel", "hubungan diplomatik dengan Britain dan negara komenwal yang lain", "ancaman komunis \u2013 mengancam keselamatan", "Pro-Barat dan anti komunis", "mengamalkan pasaran bebas", "Malaysia pengeluar utama bijih timah / getah", "menggalakkan pelaburan asing", "menyediakan peluang pekerjaan", "1980, dasar pandang ke timur", "pelaburan dari Jepun dan Korea", "meningkatkan pasaran barangan keluaran Malaysia", "Hubungan dengan negara-negara Islam", "hubungan dengan membangun", "mengharap pasaran dan modal dari negara-negara maju.", "Sistem Demokrasi berparlimen", "menentukan hala tuju masa depan sendiri", "prinsip keamanan sejagat", "menyokong Palestine", "menyokong semua resolusi PBB", "mengakui prinsip-prinsip dan piagam PBB", "memelihara kedaulatan negara lain.", "Kedudukan yang strategik", "perairan menjadi laluan utama", "menjalin hubungan diplomatic", "menentang dasar Aparteid", "rakyat Malaysia bebas mengamalkan budaya dan agama masing-masing", "Dasar luar Malaysia memperlihatkan dasar Pro barat yang anti komunis", "Dasar berbaik-baik dengan negara jiran dan Komanwel", "Faktor Politik", "Merujuk kepada ancaman komunis di negara-negara Asia tenggara dan di Malaysia oleh parti Komunis Malaya", "Malaysia memerlukanbantuanpertahanandaripadanegaranegarakomanwelterutama Britain, Australia dan New Zealand", "Malaysia telah menandatangani perjanjian pertahanan Inggeris \u2013Tanah Melayu (AMDA)", "Faktor sosial", "Terputusnya hubungan diplomatik dengan Filipina 1963-1965", "Singapura keluar daripada Malaysia 1965", "Dasar luar Malaysia mulai berubah kepada dasar berkecuali", "Kurangnya peranan perjanjian pertahanan (AMDA)", "kurang Pengaruh Britain di timur", "ZOPFAN", "Menjalin hubungan diplomatik dengan negara komunis, china dan Jerman", "Mengekalkan dasar-dasar tahap kedua", "Memberi penekanan terhadap ekonomi", "Mengadakan hubungan erat dengan negara ASEAN", "Menyelesaikan krisis Vietnam dan kampuchea", "Malaysia mempertingkatkan hubungan dua hala", "Malaysia menjalin hubungan diplomatik dengan negara-negara maju dan negara-negara dunia ketiga", "asas yang kuat dalam kerjasama serantau", "mesyuarat Menteri-menteri Luar ASEAN di KL pada 1971", "menandatangani Deklarasi Kuala Lumpur", "mewujudkan zon aman, bebas dan berkecuali (ZOPFAN)", "mengekalkan keamanan", "dan kestabilan", "tidak bersekongkol dengan Blok Barat dan Blok Timur", "mengelakkan campur tangan kuasa-kuasa besar", "mengisytiharkan ASEAN sebagai Zon Bebas Senjata Nuklear", "pada mesyuarat Menteri-menteri Luar pada tahun 1984", "membentuk kerjasama dalam bidang ekonomi", "projek baja urea di Bintulu dan Acheh", "mengumumkan Zon Kawasan Perdagangan Bebas (AFTA)", "menyarankan penubuhan EAEC", "dan kerjasama ASEAN + 3", "penubuhan SEAMEO", "pembinaan RECSAM di Pulau Pinang", "mengekalkan Malaysia sebagai Zon Aman. Bebas dan Berkecuali", "menjadi orang tengah antara MILF dan kerajaan Filipina", "Malaysia bekerjasama dengan Thailand bagi memeterai perjanjian damai dengan PKM", "Malaysia menjadi orang tengah isu Myanmar", "pembinaan RECSAM", "mengemukakan konsep ASEAN +3", "menjadi tuan rumah sukan SEA", "melancarkan Tahun Melawat ASEAN", "menganjurkan Festival Filem ASEAN", "pemimpin Malaysia dilantik sebagai pemimpin di peringkat ASEAN", "melahirkan pemimpin bersuara lantang di peringkat serantau", "menghantar bantuan kemanusiaan ke negara yang memerlukan", "menjadi pemimpin /mengetuai pertubuhan serantau", "menganjur sukan di peringkat serantau", "menyertai pameran bertaraf antarabangsa", "terlibat dalam pertandingan-pertandingan berkaitan R&D", "menghasilkan penyelidikan / buku / novel bertaraf antarabangsa", "menjadi perantara/orang tengah kepada negara sedang bergolak", "menjadi pelopor hab halal dunia", "meningkatkan kerjasama persempadanan antara negara", "hormat menghormati", "bertolak ansur", "kerjasama dengan negara luar", "mempertingkatkan semangat cintakan tanah air", "melahirkan masyarakat berharmoni dalam warganegara Malaysia", "menjadi masyarakat yang mementingkan budaya ilmu", "mengekalkan keselamatan dan kestabilan politik", "prihatin terhadap perkembangan dunia", "sedia menerima perubahan", "kepentingan memelihara perpaduan", "bersedia dari fizikal dan mental diri untuk memajukan bangsa dan negara", "bersedia untuk bersaing dalam dunia global yang mengalami perubahan pesat", "bersikap proaktif strategik dasar luar negara", "mengekalkan keamanan", "mengekalkan kemakmuran dan kedaulatan / kemerdekaan negara", "rakyat hidup dalam negara yang aman dan damai", "negara memerlukan pemimpin yang cekap, berintegriti, dan berwibawa serta pentadbiran yang sistematik"], "p": []}, {"li": ["Baca juga\u00a0Cara Mengira Bilangan Patah Perkataan Dalam Karangan BM", "Jenis Kesalahan Bahasa Dalam Penulisan Karangan Bahasa Melayu", "Kesalahan Ejaan", "Kesalahan Penggunaan Kata ialah Dan adalah", "Kesalahan Penggunaan Kata ia", "Kesalahan Penggunaan Kata Hubung", "Kesalahan Penggunaan Penanda Wacana", "Kesalahan Frasa Nama", "Kesalahan Frasa Kerja", "Kesalahan Frasa Adjektif", "Kesalahan Frasa Jamak", "Kesalahan Penggunaan Penjodoh Bilangan", "Kesalahan Kata Kerja Berapitan Diper-\u2026i", "Kesalahan Kata Kerja Berapitan Ber-\u2026-an (jumlah subjek yang banyak)", "Kesalahan Penggunaan Kata Kerja Berapitan Memper-\u2026-i", "Kesalahan Bahasa Kerana Meninggalkan Imbuhan", "Kesalahan Penggunaan Kata Sendi Nama", "Kesalahan Penggunaan Ungkapan Yang Mana Dan Di Mana Sebagai Kata Hubung", "Kesalahan Kerana Menggunakan Ungkapan Ini Kerana Pada Permulaan Ayat", "Kesalahan Penggunaan Ayat Pasif", "Mengalakkan", "Menyakinkan", "Mengenegahkan", "Kebaikkan", "Kenaikkan", "Was-was", "Di tubuhkan", "Disana", "Beristirehat", "Rumahtangga", "Resepi", "Tanggung jawab", "Menggalakkan", "Meyakinkan", "Mengetengahkan", "Kebaikan", "Kenaikan", "Waswas", "Ditubuhkan", "Di sana", "Beristirahat", "Rumah tangga", "Resipi", "Tanggungjawab", "Cara belajar yang bijakialah dengan membina jadual.", "Impian saya adalah ingin menjadi pelajar yang cemerlang dalam kurikulum dan kokurikulum.", "Cara belajar yang bijakadalah dengan membina jadual.", "Impian saya ialah ingin menjadi pelajar yang cemerlang dalam kurikulum dan kokurikulum.", "Tempat ini menjadi pilihan saya kerana ia memiliki keistimewaan yang tersendiri.", "Tempat ini menjadi pilihan saya kerana tanah tinggi ini memiliki keistimewaan yang tersendiri.", "Tempat ini menjadi pilihan saya keranakawasan ini memiliki keistimewaan yang tersendiri.", "Tempat ini menjadi pilihan saya kerana tempat ini memiliki keistimewaan yang tersendiri", "Salah satu faktor yang menjadikan negara kita tumpuan pelancong asing ialah kerana negara kita memiliki tempat-tempat pelancongan yang menarik", "Salah satu faktor yang menjadikan negara kita tumpuan pelancong asing ialah negara kita memiliki tempat-tempat pelancongan yang menarik", "Hal ini kerana", "Justeru itu", "Oleh kerana itu", "Sehubungan itu", "Selain daripada itu", "Selain dari itu", "Hal ini demikian kerana", "Oleh itu", "Oleh sebab itu/oleh itu", "Sehubungan dengan itu", "Selain itu", "Selain itu", "Mini bas", "Goreng pisang", "Tempat meletak kereta", "Seni mempertahankan diri", "Pusat membeli-belah", "Tapak membuang sampah", "Bas mini", "Pisang goreng", "Tempat letak kereta", "Seni pertahanan diri", "Pusat beli-belah", "Tapak pembuangan sampah", "Ibu bapa dapat mengikat kembali ikatan kekeluargaan agar anak-anak tidak berasa tersisih.", "Gejala buli menambahkan lagi masalah sedia ada yang sedang dihadapi negara.", "Pihak persatuanmerakamkan setinggi-tinggi penghargaan kepada Pengetua kerana sudi merasmikan majlis ini.", "Ibu bapa dapat mengikat ikatan kekeluargaan kembali agar anak-anak tidak berasa tersisih.", "Gejala bumi menambahkan masalah sedia ada lagi yang sedang dihadapi negara.", "Pihak persatuan merakamkan penghargaan setinggi-tingginya kepada Pengetua kerana sudi merasmikan majlis ini", "Ibu bapa dapat mengikat kembali ikatan kekeluargaan agar anak-anak tidak berasa tersisih.", "Gejala buli menambahkan lagi masalah sedia ada yang sedang dihadapi negara.", "Pihak persatuanmerakamkan setinggi-tinggi penghargaan kepada Pengetua kerana sudi merasmikan majlis ini.", "Ibu bapa dapat mengikat ikatan kekeluargaan kembali agar anak-anak tidak berasa tersisih.", "Gejala bumi menambahkan masalah sedia ada lagi yang sedang dihadapi negara.", "Pihak persatuan merakamkan penghargaan setinggi-tingginya kepada Pengetua kerana sudi merasmikan majlis ini", "Antara maklumat-maklumat.", "Himpunan kata-kata.", "Longgokan kayu-kayu.", "Deretan rumah-rumah.", "Kebanyakan barang-barang.", "Antara maklumat.", "Himpunan kata.", "Longgokan kayu.", "Deretan rumah.", "Kebanyakan barang.", "Sebuah keluarga", "Sebuah mimpi", "Satu keluarga", "Suatu mimpi", "Diperolehi", "Diperbaiki", "Diperkuasai", "Diperdalami", "Diperakui", "Dipersetujui", "Diperhalusi", "Diperoleh", "Dibaiki", "Dikuasai", "Didalami", "Diakui atau diperakukan", "Disetujui", "Dihalusi", "Lampu-lampu merah bergantungan di dinding.", "Bintang-bintangbertaburan di langit.", "Daun-daun kering berguguran di halaman rumah.", "Lampu merah bergantungan di dinding.", "Bintang bertaburan di langit.", "Daun kering berguguran di halaman rumah.", "Memperolehi", "Memperbaiki", "Memperkuasai", "Memperdalami", "Memperakui", "Mempersetujui", "Memperhalusi", "Memperoleh", "Membaiki", "Menguasai", "Mendalami", "Mengakui", "Menyetujui", "Menghalusi", "Ibu bapa lebih pentingkan kerjaya.", "Pelajar yang kerap timbulkan masalah di sekolah.", "Ibu bapa lebih mementingkan kerjaya.", "Pelajar yang kerap menimbulkan masalah di sekolah.", "Bersempena dengan kempen ini, saya ingin mengambil kesempatan untuk melancong dalam negeri sendiri.", "Sebab itulah Genting Highlands juga digelar \u201cTaman Tema Sekeluarga\u201d.", "Bersempena dengan kempen ini, saya ingin mengambil kesempatan untuk melancong di dalam negeri sendiri.", "Oleh sebab itulah Genting Highlands juga digelar \u201cTaman Tema Sekeluarga\u201d.", "Saya telah membaca berita di mana kejayaan anda disiarkan.", "Kejayaan anda itu yang mana saya akan jadikan pendorong untuk menulis cerpen-cerpen yang lain.", "Saya telah membaca berita yang menyiarkan kejayaan anda.", "Kejayaan anda itu akan saya jadikan pendorong untuk menulis cerpen-cerpen yang lain.", "Ini kerana masalah itu belum dapat diselesaikan lagi.", "Hal ini dikatakan demikian kerana masalah itu belum dapat diselesaikan lagi.", "Rencana-rencana itu saya akan bukukan.", "Kisah itu anda telah riwayatkan dengan jelas.", "Rumah itu sedang mereka dirikan bersama-sama", "Rencana-rencana itu akan saya bukukan.", "Kisah itu telah anda riwayatkan dengan jelas.", "Rumah itu sedang didirikan oleh mereka bersama-sama."], "p": []}, {"li": ["Cara Dan Langkah Memelihara Rumah Tradisional Melayu", "Contoh Karangan Langkah Memelihara Rumah Tradisional Melayu", "Mengenal pasti dan mengkaji ciri-cirinya", "Mengasimilasikan kepada binaan terkini", "Mewartakan sebagai kawasan pelancongan", "Mewujudkan agensi pengurusan", "Menggunakannya dalam filem atau drama", "Menghasilkan buku atau ensklopedia"], "p": ["Rumah tradisional Melayu adalah antara senibina terawal yang merupakan tempat kediaman tradisional masyarakat penduduk asal etnik Melayu di Semenanjung Tanah Melayu, Singapura, Sumatera dan Kalimantan. Sehingga kini, kita masih lagi dapat melihat rumah-rumah tradisional ini berdiri dengan kukuh di kawasan-kawasan kampung atau pedalaman. Kesenian pertukangannya disampaikan secara turun temurun dari generasi ke generasi dan telah mengalami proses transformasi selama bertahun-tahun mengikut arus pemodenan hari ini. Rumah tradisional Melayu juga mempunyai pelbagai unsur yang diambil kira sebelum proses pembinaan telah mendapat perhatian dunia kerana ciri-ciri yang unik dan berteraskan agama dan kebudayaan masyarakat ketika itu. Namun, apakah langkah-langkah yang perlu diambil untuk memelihara rumah tradisional Melayu daripada tenggelam dek ditelan zaman?", "Prakarsa utama dalam memelihara rumah tradisional melayu adalah dengan mengenalpasti ciri-ciri dan kriteria seni bina tersebut. Pasti ramai di antara kita, yang mengenali peribahasa tak kenal, maka tak cinta. Oleh itu, pihak berkuasa dengan kerjasama sejarawan dan pakar seni bina wajar mengkaji dan dan menetapkan ciri-ciri yang kukuh dalam mengkategorikan sebuah rumah tradisional melayu. Sebagai contoh, rumah tradisional melayu di Negeri Sembilan mempunyai bumbung yang berbeza berbanding rumah tradisional melayu di negeri lain. Manakala di Melaka, terdapat tangga yang dihiasi jubin berwarna-warni. Proses mengenal pasti dan kajian boleh\u00a0 digunakan oleh para ilmuwan dalam menjadikan rumah tradisional melayu sebagai elemen pembelajaran di setiap peringkat institusi pembelajaran. Kesannya, generasi muda akan didedahkan dengan keunikan seni bina rumah tradisonal melayu dan memupuk kecintaan terhadap warisan bangsa ini.", "Selain itu, pemeliharaan rumah tradisional melayu boleh dilakukan dengan mengasimilasikan seni bina tersebut ke dalam bangunan atau binaan baharu hari ini. Realiti pada hari ini, pembangunan di dalam negara berjalan dengan rancak dan tumbuh bagai cendawan selepas hujan. Namun, kebanyakkan seni bina atau reka bentuk bangunan tidak disematkan ciri-ciri tradisional yang mampu menunjukkan kekayaan warisan budaya yang kita miliki. Jika kita lihat pada waktu negara kita dijajah oleh Portugis dan British, mereka telah membina bangunan yang mempunyai ciri-ciri negara mereka di Kota Melaka iaitu Bangunan Stadthuys yang masih gah berdiri sehingga hari ini. Oleh itu, kita sebagai nusa bangsa yang pernah menjadi pusat dagangan utama dunia pada waktu dahulu perlu mempunyai wawasan yang lebih tinggi berbanding penjajah asing. Muzium Negara merupakan contoh terbaik dalam mengasimilasikan seni bina tradisional melayu pada bangunan-bangunan yang ikonik. Diharapkan para arkitek dan jurutera yang ditugaskan untuk membina bangunan ataupun projek perumahan meletakkan elemen-elemen tradisional melayu supaya warisan yang dimiliki ini tidak luput dek pemodenan zaman.", "Langkah seterusnya dalam memelihara rumah tradisional melayu adalah dengan mewartakan rumah-rumah tradisional ini sebagai kawasan pelancongan. Konsep ini merupakan kaedah yang digunakan bagi memperlihatkan keunikan yang kita miliki kepada pelancong-pelancong asing. Mutakhir ini, konsep pelancongan inap desa semakin mendapat perhatian setelah diketengahkan oleh pihak berkuasa. Pelancong asing akan menginap dan menikmati kehidupan masyarakat di kampung selama beberapa hari bagi mendapatkan pengalaman tentang budaya dan tradisi masyarakat di Malaysia. Di kesempatan itu, rumah-rumah tradisional yang berkeadaan baik dan cantik wajar menjadi pilihan penginapan mereka. Perkara ini dapat memberikan pengalaman yang berbeza kepada mereka di samping memelihara budaya dan warisan bangsa yang kita miliki. Ia juga mampu menjadi inspirasi kepada mereka sekiranya ingin menambah elemen tradisional yang dipelajari untuk menghiasi rumah mereka di sana. Maka, program inap desa wajar menjadi agenda dalam industri pelancongan di mana usaha pemeliharaan rumah tradisional melayu juga dapat dijamin dan dilaksanakan.", "Akhir sekali, langkah yang paling utama dalam memelihara rumah-rumah tradisional melayu adalah dengan memastikan pihak berkuasa menjalankan peranan mereka bersama-sama ahli masyarakat. Setiap usaha yang dibincangkan di atas boleh dijayakan sekiranya wujud sinergi yang kuat antara pihak berkuasa dan pemilik rumah-rumah tradisional melayu dalam memelihara seni bina warisan negara ini. Jika sebuah agensi dapat diwujudkan bagi mengurus dan menyusun strategi terbaik untuk memelihara seni bina rumah tradisional melayu. Inisiatif ini\u00a0 sesuai dengan peruntukan akta yang tersebut dalam Heritage Acts, 2005 yang lebih komprehensif dalam menyediakan satu mekanisma dari segi khidmat pengurusan , penguatkuasaan, pembiayaan dan pengiktirafan. Kerja-kerja penyelenggaraaan boleh dijalankan dan diperhati oleh ahli masyarakat serta berkongsi kaedah terbaik dalam usaha menyelenggara bahagian-bahagian di dalam rumah tersebut. Senario ini adalah sama dalam mendepani segala jenis masalah yang membelenggu rakyat di mana kerjasama yang baik antara pihak berkuasa dan masyarakat tempatan bagai aur dan tebing akan memberikan hasil yang berbaloi serta bermanfaat bagi kedua-dua pihak.", "Konklusinya, pelbagai langkah boleh dilaksanakan demi memelihara rumah tradisional melayu pada masa kini. Malahan terdapat tradisi yang memindahkan rumah tradisional melayu secara manual ke tempat yang lebih baik dan dilakukan sehingga hari ini. Setiap pihak perlu berganding bahu dalam usaha mengekalkan seni bina peninggalan nenek moyang kita untuk tatapan generasi akan datang. Mekasnisme terbaik harus dibincangkan dan direncana oleh pihak yang terlibat agar usaha ini tidak menjadi sia-sia. Seni bina merupakan warisan dan sejarah negara yang perlu diketahui oleh generasi akan datang supaya mereka kenal dan menghargai keunikan dan kekayaan ilmu masyarakat dahulu. Seterusnya menjadi iktibar supaya mereka berusaha menjadi lebih baik dan bakal memacu negara ke arah kemajuan yang tertinggi daripada generasi-generasi sebelum ini."]}, {"li": ["Langkah Dan Cara Menangani Masalah Penyakit Berjangkit", "Contoh Karangan Cara-Cara Menangani Penularan Wabak Penyakit", "Contoh 2", "memastikan kebersihan diri dan persekitaran terjamin", "mengamalkan gaya hidup sihat", "mengawal kemasukan pelancong dan buruh asing", "memeriksa bahan-bahan import", "sentiasa membuat penyelidikan", "melupuskan ancaman dengan segera"], "p": ["Perkara utama dalam menghadapi isu global ini adalah tindakan setiap individu dalam masyarakat untuk menjaga kebersihan diri dan persekitaran. Kebersihan diri adalah nilai penting yang wajib diamalkan oleh semua manusia kerana kekotoran adalah punca kepada penularan ini. Setiap ahli masyarakat dalam kalngan kanak-kanak dan dewasa perlu mengutamakan kebersihan diri dengan membuang sampah di tempat yang betul, sentiasa mencuci tangan selepas menggunakan tandas dan memilik restoran yang memiliki tahap kebersihan terbaik. Aktiviti bergotong-royong dalam membersihkan kawasan perumahan dan tempat-tempat awam perlu sentiasa dianjurkan agar kebersihan dijaga di samping hubungan kemasyarakatan dapat dieratkan. Maka, kita perlu sentiasa mengingatkan diri dan orang sekeliling supaya menitik beratkan aspek kebersihan diri dan persekitaran dalam kehidupan seharian.", "Cara lain dalam mencegahnya adalah dengan mengamalkan gaya hidup sihat. Masyarakat yang inteligensia adalah masyarakat yang mempraktikkan gaya hidup sihat kerana manfaatnya yang besar bukan sahaja pada diri malahan berfaedah untuk negara. Gaya hidup sihat merangkumi pemakanan seimbang dan melakukan aktiviti riadah atau bersukan. Aktiviti ini yang dilakukan pada waktu lapang ini akan memanfaatkan diri individu tersebut. Mereka akan terhindar dari wabak dan tahap imunisasi badan lebih kuat berbanding individu yang tidak mengamalkan gaya hidup sihat. Tambahan pula, pemakaian kondom dalam pelakuan seks suka sama suka juga adalah penting sebagai langkah kebersihan dan mengelakkan penyakit yang tiada penawar sehingga hari ini iaitu HIV dan AIDS. Justeru, pendidikan dan kempen kesedaran perlu digiatkan dalam melibatkan semua lapisan masyarakat untuk mengamalkan gaya hidup sihat sebagai langkah menangani masalah yang kian meningkat masa kini.", "Selain itu, ianya juga berpotensi dibawa oleh pelancong atau buruh asing. Pihak berkuasa bertanggungjawab untuk memperketatkan kawalan kemasukan pelancong dan buruh asing ke dalam negara. Pelancong asing mempunyai risiko rendah berbanding buruh asing yang akan menetap lebih lama dan berisiko bergaul dengan masyarakat tempatan. Oleh itu, saringan kesihatan perlu diwajibkan dan penangkapan pendatang asing tanpa izin (PATI) perlu diperkasakan. Amalan kebersihan mereka mungkin berbeza daripada kita jadi, pihak yang bertanggungjawab membawa buruh asing ini perlu memastikan kebajikan pekerja mereka dijaga dengan baik. Kesannya, kita dapat menjamin kesihatan kita di samping menyemarakkan ekonomi dengan kawalan yang baik ke atas kemasukan pelancong dan buruh asing.", "Akhir sekali, cara-cara menangani adalah dengan memeriksa setiap bahan import yang masuk ke dalam negara. Hal ini kerana kita tidak mahu pisang berbuah dua kali seperti peristiwa yang telah berlaku dahulu di negara China dimana berlaku serangan selesema burung yang serius. Pihak berkuasa perlu memastikan haiwan-haiwan yang dibawa masuk ke negara ini bebas daripada jangkitan sebarang penyakit berbahaya. Tidak kira sama ada haiwan tersebut diimport untuk dijadikan makanan atau haiwan peliharaan. Sumber makanan seperti sayur-sayuran dan buah-buahan juga perlu disaring dan dipastikan kebersihannya daripada sebarang keracunan dan wabak. Kerjasama antara agensi penguatkuasa dan kesihatan perlu dipereratkan agar tindakan ini dapat dijalankan dengan baik dan sekaligus memusnahkan ancaman wabak daripada luar.", "Selain itu, masyarakat boleh menggunakan pensanitasi tangan semasa berada di luar rumah. Pensanitasi tangan ini dapat membunuh bakteria yang berada pada tangan kita. Kita haruslah sentiasa memastikan tangan kita adalah bersih supaya bakteria ini tidak akan menyerang badan kita. Pihak berkuasa haruslah menyediakan pensanitasi tangan sebagai kemudahan awam kepada setiap masyarakat. Oleh itu, kita boleh menjaga kesihatan diri pada bila-bila masa sebelum nasi menjadi bubur. Kita haruslah mengelakkan tangan kita daripada menyentuh pancaindera supaya bakteria tidak akan memasuki ke dalam badan kita. Pendek kata, pensanitasi tangan amat penting kepada kita untuk memastikan tangan kita sentiasa bersih dan menjauhkan diri daripada penyakit berjangkit."]}, {"li": ["Usaha Mengekalkan Warisan Seni Budaya Rakyat Malaysia", "Contoh Karangan Usaha Melestarikan Warisan Seni Budaya", "Menggunakan platform media untuk mempengaruhi masyarakat", "Menjadikan warisan seni budaya sebagai salah satu subjek dalam pendidikan", "Memelihara kesenian dan budaya yang masih ada ketika ini", "Memberikan insentif kepada penggiat warisan seni dan budaya", "Mempromosikan kesenian dengan aktiviti-aktiviti menarik", "Menyertai konvensyen kebudayaan antarabangsa"], "p": ["Mutakhir ini, masyarakat kita lebih gemar menikmati hiburan daripada negara asing seperti Amerika dan Korea Selatan. Hal ini kerana kuasa pemasaran dan gelombang peminat yang kuat telah menyebabkan ramai di antara ahli masyarakat kita turut sama berkongsi minat melihat atau menikmati hiburan daripada negara asing. Jika ditelusuri pada zaman nenek dan moyang kita, cara hiburan mereka adalah dengan melihat persembahan tari-menari atau wayang kulit di kawasan pantai timur khususnya. Semakin hari semakin ia dilupakan oleh generasi pada hari ini kerana ia kelihatan tidak relevan dan ketinggalan zaman. Oleh itu, kita seharusnya mengubah pandangan sarwa ini supaya peninggalan datuk dan nenek kita tidak tenggelam dek zaman. Pihak-pihak berkuasa seperti pemimpin negara hendaklah mencai satu mekanisme sebagai usaha mengekalkan seni budaya demi generasi masa hadapan negara.", "Langkah pertama yang perlu dilaksanakan bagi melestarikan warisan seni dan budaya dalam masyarakat pada hari ini adalah menggunakan platform media massa untuk membuka kembali mata masyarakat yang hilang dibawa arus hiburan negara asing. Usaha ini dilihat sukar kerana kebebasan sosial media yang menjadi asbab masyarakat kita mengeksplorasi hiburan atau seni budaya asing untuk tontonan masing-masing. Maka, pihak berkuasa wajar mengambil kesempatan yang sama untuk menyajikan filem, drama, sketsa malah iklan berkaitan dengan seni dan budaya masyarakat kita di seluruh media massa. Stesen televisyen yang menjalankan operasi mereka mengejar rating hendaklah diseimbangkan dengan usaha melestarikan seni dan budaya yang kita miliki. Rancangan atau kandungan yang menyemai unsur-unsur budaya seperti filem Puteri Gunung Ledang wajar diterbitkan dengan lebih banyak agar menyemai minat masyarakat terhadap seni dan budaya. Bak kata pepatah, sehari selembar benang, lama-lama menjadi kain.", "Dalam masa yang sama, menjadikan warisan seni budaya sebagai salah satu subjek wajib dalam pendidikan di peringkat sekolah rendah atau menengah pasti dapat melestarikannya. Melentur buluh biarlah dari rebungnya. Persis peribahasa Melayu tersebut, antara cara terbaik untuk menyemai minat seseorang terhadap sesuatu perkara adalah melalui pendidikan di peringkat awal. Umum sedia maklum mata pelajaran seni sudah pun dilaksanakan di sekolah namun ia perlu ditambah baik dengan lebih banyak pengisian mengenai kesenian dan persembahan masyarakat kita. Wujudkan satu bulan atau minggu penghargaan kesenian dan budaya di peringkat kebangsaan agar pelajar dapat menyertai aktiviti-aktiviti yang berkaitan untuk mempelajari dan memahaminya. Dengan pengalaman menyertai aktiviti kesenian atau budaya, mereka akan lebih menghargai dan tersemat dalam hati mereka sifat cinta akan warisan datuk dan nenek moyang mereka.", "Usaha lain yang wajar untuk diaksanakan adalah dengan memelihara kesenian dan budaya yang masih ada ketika ini. Sebagai contoh, pementasan wayang kulit dan tarian-tarian semakin kurang mendapat undangan atau sambutan. Pihak berkuasa yang banyak menganjurkan aktiviti kemasyarakatan wajar memberi peluang kepada penggiat kesenian tanah air untuk mempersembahkan seni mereka kepada orang ramai. Selain itu, penubuhan institusi seperti Akademi Seni Budaya Dan Warisan Kebangsaan (ASWARA) dan Sekolah Seni di seluruh negara pasti dapat menghasilkan generasi muda yang bakal menyambung legasi penggiat terdahulu. Usaha ini mustahak kerana kebanyakan penggiat yang duduk di luar bandar tidak mempunyai pengganti akibat kurang minat atau tekanan ekonomi. Sekiranya pihak berkuasa mempunyai kehendak untuk membela penggiat seni ini pasti isu legasi tidak menjadi masalah kerana\u00a0ke mana tumpahnya kuah kalau tidak ke nasi.", "Akhir sekali, cara yang paling berkesan untuk mengekalkan sesuatu perkara daripada kemusnahan adalah dengan memberikan insentif yang secukupnya kepada penggiat warisan seni dan budaya. Polemik ini telah lama berlaku dalam kalangan masyarakat kita tetapi tiada pihak yang jujur untuk berusaha menyelesaikannya. Jika kita lihat, setiap tahun pasti ada bajet-bajet besar yang disalurkan untuk pembangunan negara. Kita tidak akan berasa rugi sekiranya peruntukkan tersebut disalurkan kepada penggiat seni dan budaya dalam corak yang konsisten. Perkara ini bukan sahaja dapat memastikan kebajikan mereka terjamin malah memberikan mereka ruang untuk mengekspresi persembahan dan seni kreatif mereka dengan lebih baik. Contohnya, dengan bantuan kewangan yang banyak, penggiat seni dapat menyertai konvensyen kebudayaan dan kesenian di peringkat antarabangsa untuk mempersembahkan warisan yang kita miliki. Intihannya, dengan insentif dan pengurusan yang baik, pasti seni dan budaya kita dapat dilestarika semula.", "Konklusinya, pelbagai usaha melestarikan seni dan budaya dapat dijayakan sekiranya setiap pihak bersepakat mencapai objektif yang sama.\u00a0Dengan iltizam dan matlamat yang betul, usaha ini pasti dapat melestarikan semula apa yang semakin pupus dalam jati diri rakyat di Malaysia. Elakkanlah daripada melaukan perkara sekerat jalan ibarat hangat-hangat tahi ayam. Kelak yang rugi adalah kita dan generasi akan datang yang tidak mengenal asal dan usul mereka kerana telah dikaburi dengan elemen kebudayaan dari negara asing. Kesannya generasi akan datang tidak menghargai apa yang mereka lihat di negara mereka sebaiknya mengagungkan budaya asing dan bakal memusnahkan identiti bangsa dan negara kita. Semoga berbekalkan semangat patriotisme yang kita miliki pada hari ini dapat menjadi pegangan untuk kita mengekalkan seni dan budaya masyarakat kita."]}, {"li": ["Langkah Mengatasi Masalah Pengabaian Warga Tua", "Contoh Karangan Langkah Mengatasi Masalah Pengabaian Warga Tua", "Memperkasa institusi penjagaan warga tua", "Menyediakan perkhidmatan kesihatan yang menyeluruh dari aspek fizikal dan mental", "Memberikan bantuan kewangan untuk saraan hidup", "Menyediakan peluang pekerjaan untuk warga emas", "Mendidik bangsa melalui kempen, rancangan hiburan dan pesanan khidmat masyarakat", "Menganjurkan program sukarelawan kebajikan warga emas"], "p": ["Menjelang tahun 2030, negara Malaysia bakal menghadapi status sebagai negara tua menurut Jabatan Perangkaan Malaysia. Hal ini kerana jumlah individu warga emas atau mereka yang berumur 60 tahun dan ke atas dijangka meningkat secara drastik kepada 5.3 juta orang berbanding 3.7 juta orang di negara ini. Namun demikian, terdapat segelintir golongan warga emas yang diabaikan kebajikan dan kehidupan mereka dek kerana hidup sebatang kara atau tidak dijaga oleh keluarga. Pelbagai faktor yang menyumbang kepada berlakunya situasi ini tidak mengira latar belakang masyarakat samada golongan kaya ataupun yang miskin. Anggota masyarakat perlu mengelak daripada menjadi seperti kacang lupakan kulit kerana tanpa kewujudan golongan terdahulu ini, kita mungkin tidak dilahirkan dan dibesarkan dengan aman dan selesa pada ketika ini. Lantaran itu, mustahak untuk kita bincangkan langkah-langkah mengatasi masalah pengabaian warga tua di dalam Malaysia untuk manfaat bersama.", "Langkah pertama untuk mengatasi polemik ini adalah dengan memperkasa institusi penjagaan warga tua. Situasi ekonomi yang menekan pada masa ini telah menyebabkan ramai golongan dewasa terpaksa menumpukan kerjaya mereka dan segelintir di antara mereka mengabaikan ibu bapa mereka. Kesannya, mereka akan dihantar ke pusat jagaan orang tua bagi yang berkemampuan. Sehingga hari ini, pusat penjagaan warga tua kebanyakannya adalah perusahaan swasta yang dibangunkan mengikut prosedur sendiri. Pihak Kementerian Wanita, Keluarga Dan Masyarakat seharusnya merencana sebuah garis panduan dalam perusahaan pusat penjagaan warga tua sebagai piawai yang wajib dipatuhi. Sebagai contoh, setiap pusat penjagaan hendaklah mempunyai bangunan atau infrastruktur yang selamat dari pelbagai aspek khususnya keselamatan. Selain itu, memastikan pekerja atau jururawat yang diupah mempunyai pengiktirafan atau latar belakang akademik yang menepati kehendak sebuah institusi penjagaan warga emas. Dengan memastikan pusat jagaan warga emas selesa, kondusif serta selamat untuk didiami, nescaya warga emas yang menghadapi pengabaian akan suka untuk tinggal di salah satu rumah warga tua.", "Selaras dengan usaha di atas, penyediaan perkhidmatan kesihatan yang menyeluruh dari aspek fizikal dan mental untuk warga tua adalah langkah yang harus dilaksanakan. Tidak dinafikan institusi kesihatan awam di Malaysia adalah sangat berpatutan dan wajar dipuji. Oleh sebab itu, Kementerian Kesihatan hendaklah sentiasa diberikan dana yang secukupnya untuk menambah baik program kesihatan warga tua. Sebagai contoh, inisiatif Peka B40 yang diperkenalkan oleh kerajaaan adalah langkah yang sangat baik dan membantu golongan warga emas yang kurang berkemampuan untuk mengesan sebarang masalah kesihatan. Jabatan Kebajikan Masyarakat atau pertubuhan bukan kerajaan pula boleh menghantar sukarelawan untuk melakukan khidmat bantu di rumah warga-warga emas ini. Ia secara langsung dapat membantu keluarga yang memerlukan dan warga emas yang kurang upaya atau menghadapi masalah kesihatan. Perkhidmatan kaunseling juga mustahak untuk ditawarkan agar membantu golongan tua yang menghadapi trauma atau masalah psikologi. Tegasnya, dengan perkhidmatan kesihatan yang lengkap dan berpatutan ditawarkan kepada warga emas, pasti kebajikan mereka terjamin dengan baiknya.", "Inisiatif lain yang boleh dilaksana diperingkat kerajaan untuk memastikan warga tua tidak diabaikan adalah dengan memberikan bantuan kewangan saraan hidup. Dengan data yang dimiliki oleh Jabatan Kebajikan Masyarakat dan agensi kerajaan yang lain, pihak kerajaan boleh menapis golongan yang terkesan dari segi kewangan dan bantu mereka dengan pemberian wang saraan hidup. Langkah ini dapat membantu golongan tua yang tiada waris atau tidak dijaga oleh anak dan keluarga mereka untuk meneruskan kehidupan. Oleh itu, penting untuk setiap anggota masyarakat mempunyai pengurusan kewangan yang baik kerana selepas berpencen atau tidak mampu bekerja lagi, kewangan adalah sumber yang sangat penting untuk meneruskan kehidupan. Dalam tempoh masa panjang, kerajaan seharusnya meningkatkan gaji dan taraf hidup masyarakat di Malaysia supaya menjelang tua nanti ia tidak menjadi satu isu yang menyebabkan ramai diantara rakyat terkesan. Persis kata peribahasa Melayu,\u00a0sediakan payung sebelum hujan. Intihannya, bantuan kewangan untuk saraan hidup warga tua adalah penyelesaian jangka pendek dalam masalah pengabaian golongan ini.", "Akhir sekali, isu pengabaian warga emas boleh dibantu dengan menyediakan peluang pekerjaan untuk warga emas. Perkara ini agak sukar untuk dilaksanakan tetapi di negara seperti Jepun dan Korea Selatan, pusat komuniti mereka banyak menawarkan pekerjaan kepada golongan tua. Antara pekerjaan yang ditawarkan adalah pekerjaan di institusi keagamaan, kedai runcit serta program-program pameran yang diadakan di dewan konvensyen dan sebagainya. Mereka akan dibimbing untuk melakukan skop pekerjaan yang mudah dan diberi upah yang cukup untuk menyara hidup mereka. Tetapi, kebanyakan golongan tua sudah tidak mempunyai kekuatan fizikal seperti waktu mereka muda. Jika kita mengambil faktor dan kesan ekonomi ketika ini, langkah ini merupakan salah satu penyelesaian jangka pendek. Baru-baru ini, Kumpulan Wang Simpanan Pekerja (KWSP) melaporkan hanya 3% pencarum yang mampu untuk menghadapi persaraan dengan simpanan yang mencukupi setelah pelaksanaan i-Citra dan i-Lestari. Pihak kerajaan bertanggungjawab dalam mencari jalan untuk memastikan semua anggota masyarakat mempunyai simpanan yang cukup untuk mereka menghadapi persaraaan mereka nanti.", "Kesimpulannya, masalah pengabaian warga tua ini boleh diselesaikan dengan melaksanakan langkah-langkah yang telah dibincangkan. Secara peribadi, kita sebagai seorang manusia tanpa mengira agama atau bangsa seharusnya menghormati setiap warga emas khususnya dalam keluarga kita dengan menjaga kebajikan mereka. Hal ini kerana tanpa kewujudan, usaha dan tindakan mereka dahulu, kita mungkin tidak berada dimana kita berdiri pada hari ini. Bak kata pepatah, hutang emas dapat dibayar, hutang budi dibawa mati. Polemik ini bergantung kepada kemampuan dan matlamat diri masing-masing tetapi pihak kerajaan dan pemimpin negara hendaklah meletakkan satu visi dalam memastikan setiap golongan umur masyarakat di Malaysia mendapat hak untuk hidup dengan selasa dan selamat. Penyediaan infrastruktur yang sesuai untuk semua golongan umur perlu dilaksanakan. Semoga taraf kehidupan masyarakat dapat dibangunkan secara sama rata agar golongan tua tidak terabai dan kelak semua ahli masyarakat mampu menyara kehidupan yang selesa setelah menjelang umur warga emas."]}, {"li": ["Senarai Aliran Dan Mata Pelajaran SBP Yang Ditawarkan Untuk Tingkatan 1 Dan 4", "Senarai Aliran Dan Mata Pelajaran SBP\u00a0", "A. Tingkatan 1", "B. Tingkatan 4 (Empat)", "Bahasa Melayu", "Bahasa Inggeris", "Sejarah", "Pendidikan Islam / Pendidikan Moral", "Matematik", "Sains", "Geografi", "Asas Sains Komputer / Rekabentuk Teknologi", "Bahasa Antarabangsa: (*Pilihan: Bahasa Arab Komunikasi / Bahasa Jepun / Bahasa Perancis / Bahasa Jerman / Bahasa Cina Komunikasi / Bahasa Korea)", "Bahasa Melayu", "Bahasa Inggeris", "B. Arab", "Sejarah", "Pendidikan Islam", "Matematik", "Sains", "Geografi", "Asas Sains Komputer / Rekabentuk Teknologi", "Bahasa Antarabangsa: (*Pilihan: Bahasa Jepun/ Bahasa Perancis /Bahasa Jerman / Bahasa Cina Komunikasi)", "Bahasa Melayu", "Bahasa Inggeris", "B. Arab", "Sejarah", "Pendidikan Islam", "Matematik", "Sains", "Geografi", "Asas Sains Komputer / Rekabentuk Teknologi", "Hifz Al-Quran", "Maharat Al-Quran", "Bahasa Antarabangsa: (*Pilihan: Bahasa Jepun/ Bahasa Perancis / Bahasa Jerman / Bahasa Cina Komunikasi)", "Aliran dan Pakej Mata Pelajaran Tingkatan 1", "B. Melayu", "B. Inggeris", "Sejarah", "Pend. Islam / Pend. Moral", "Matematik", "Matematik Tambahan", "Fizik", "Kimia", "Biologi dan/atau", "Mata pelajaran elektif seperti B. Arab, Pend. Seni Visual dan Prinsip Perakaunan", "B. Melayu", "B. Inggeris", "Sejarah", "Matematik", "B. Arab", "Pend. AlQuran dan Sunnah", "Pend. Syariah Islamiah", "Matematik Tambahan", "Fizik", "Kimia", "Biologi", "B. Melayu", "B. Inggeris", "Sejarah", "Matematik", "Sains", "B. Arab", "Pend. AlQuran dan Sunnah", "Pend. Syariah Islamiah", "Prinsip Perakaunan", "Ekonomi Asas", "Matematik Tambahan", "B. Melayu", "B. Inggeris", "Sejarah", "Pend. Islam", "B. Arab", "Matematik", "Fizik", "Kimia", "Biologi", "Matematik Tambahan", "Hifz AlQuran", "Maharat AlQuran"], "p": []}, {"li": ["Kepentingan Dan Faedah Amalan Berjimat Cermat Dalam Kehidupan Generasi Muda Kini", "Contoh Karangan Faedah-Faedah Amalan Berjimat Cermat Dalam Kehidupan Generasi Muda Kini", "pengurusan kewangan yang baik", "mengelakkan terjebak dalam belenggu hutang", "mempunyai simpanan untuk masa hadapan", "memupuk sikap berdikari", "melahirkan pengguna yang bijak", "persediaan untuk alam persaraan"], "p": ["Sejak kebelakangan ini, berita mengenai golongan muda diisytiharkan muflis semakin menjadi polemik masyarakat kita. Penggunaan kad kredit dalam perbelanjaan tanpa hemah dan tiada komitmen dalam menyelesaikan hutangnya mengakibatkan ramai golongan muda dikategorikan muflis. Rekod peribadi kita juga akan terjejas sekiranya kita terlibat dengan hutang yang banyak di mana urusan pembelian aset seperti rumah atau kereta boleh disekat akibat rekod pembayaran yang tidak konsisten. Justeru, amalan berjimat cermat dapat menglakkan kita dari terjerumus ke dalam lembah hutang. Pelbagai alternatif yang boleh dimanfaatkan golongan muda dalam berjimat cermat seperti mencari baucer, promosi dan diskaun yang berbaloi untuk kita melaburkan wang kita ke atas apa yang dihajati.", "Selain itu, amalan berjimat cermat mampu memupuk sikap berdikari dalam golongan muda hari ini. Hal ini kerana, jika mereka berdisiplin mempraktikkan amalan ini maka simpanan mereka sudah pasti cukup untuk menampung diri sendiri. Golongan muda seperti ini tidak perlu bergantung pada ibu bapa yang juga perlu menyelesaikan komitmen lain seperti rumah dan kereta. Mereka akan menjadi lebih bertanggungjawab dalam memastikan masa hadapan mereka mampu hadapi dengan kewangan yang kukuh. Maka, kerajaan sewajarnya membantu mengurangkan kos sara hidup dan tekanan ekonomi hari ini agar golongan muda ini mampu berdikari daripada tanggungan ibu bapa dan di bayar gaji yang selaras dengan mutu kerja seseorang ."]}, {"li": ["Usaha-Usaha Meningkatkan Penggunaan Kemudahan Pusat Sumber Sekolah", "Contoh Karangan Usaha Meningkatkan Penggunaan Kemudahan Pusat Sumber Sekolah", "memastikan suasana yang menarik dan kondusif", "mempelbagaikan sumber rujukan yang berkualiti", "memperkasakan program NILAM", "menyediakan alat bantuan mengajar", "Membina sudut atau bilik arkib yang berkenaan sejarah sekolah", "Menganjurkan karnival pusat sumber"], "p": ["Perkara utama dalam menarik minat seseorang mengunjungi tempat yang kita inginkan adalah suasana kawasan tersebut. Suasana yang kondusif dan menarik mampu menyumbang kepada jumlah pengunjung pusat sumber sekolah. Susunan rak yang mudah untuk mencari bahan rujukan, kedudukan meja dan kerusi yang teratur serta ruang membaca yang selesa menjamin keinginan murid untuk menggunakan sumber yang ada di situ. Mewujudkan sudut perbincangan di mana para pelajar dpat melakukan pembelajaran secara berkumpulan juga amat digalakkan kerana ia antara cara pembelajaran yang berkesan pada hari ini. Pihak sekolah bertanggungjawab memastikan segala kemudahan di pusat sumber di selenggara dengan baik dan dijaga rapi. Sekiranya mengalami kekangan kos dalam pengurusan pusat sumber, mereka boleh menggunakan alternatif lain seperti berganding bahu dengan pihak Persatuan Ibu Bapa dan Guru (PIBG) yang pasti prihatin dalam isu seperti ini.", "Pusat sumber juga berperanan dalam menyediakan bahan rujukan yang\u00a0 berkualiti dan terkini. Selalunya apa yang kita jumpa di pusat sumber adalah bahan-bahan yang telah lapuk dek ditelan zaman. Bahan rujukan baharu disimpan dan hanya boleh diakses oleh guru sahaja. Pihak sekolah haruslah mencari pendekatan untuk menjual bahan rujukan lama dan sentiasa mendapat bekalan rujukan yang baharu dan berguna untuk para pelajar. Bahan-bahan rujukan juga perlulah divariasikan seperti melanggan surat-surat khabar secara harian dan pelbagai bahasa agar murid dapat mengetahui isu-isu semasa serta meluangkan masa di pusat sumber. Buku-buku tidak seharusnya hanya berkait dengan akademik tetapi sewajarnya buku berkisarkan budaya atau pengurusan kewangan mampu menjadi bahan bacaan santai yang bermanfaat kepada murid-murid.", "Selain daripada itu, pihak sekolah dan ibu bapa seharusnya bertanggungjawab dalam mengubah sikap kanak-kanak yang kurang membaca dan lebih suka mencari rujukan menggunakan komputer ataupun telefon pintar. Membaca adalah jambatan ilmu maka, pihak sekolah hendaklah memperkasakan program Nadi Ilmu Amalan Membaca (NILAM) dalam kalangan para pelajar. Seperti yang kita tahu, diperingkat kebangsaan terdapat Anugerah Kebangsaan NILAM yang menjadi anugerah tahunan dan mampu menjadi platform penting bagi para pelajar. Jadi, pengiktirafan diperingkat sekolah boleh ditambah baik dengan menyediakan insentif menarik sekiranya pelajar mencapai tahap-tahap tertentu dalam program NILAM. Insentif bukan sahaja hadiah tetapi boleh dipelbagaikan dengan mendapat membuat lawatan sambil belajar ke tempat-tempat tertentu atau menghantar mereka menyertai program seperti pertandingan pidato dan sebagainya.", "Akhir sekali, pusat sumber boleh menyediakan alat bantuan mengajar yang interaktif kepada guru-guru. Proses pembelajaran dan pengajaran dapat dilaksanakan dengan lebih berkesan dengan adanya alat bantuan mengajar yang mampu menarik minat para pelajar. Sebagai contoh, di makmal sains terdapat boneka tubuh badan yang menerangkan nama serta kedudukan organ-organ dalam badan. Murid-murid lebih tertarik dengan pembelajaran secara visual serta membantu mereka untuk lebih faham akan subjek atau sesuatu perkara yang dipelajari oleh mereka berbanding daripada penerangan dari guru yang mungkin kurang berkesan. Pusat sumber boleh menyediakan glob dunia untuk subjek geografi, kostum-kostum budaya bagi subjek sejarah dan poster-poster yang menarik dan bermanfaat untuk pelajar melihat dan membaca.Tindakan ini juga menyokong penambahan sudut perbincangan bagi para pelajar dan guru untuk berinteraksi dengan lebih bebas apabila melakukan proses pembleajaran dan pengajaran di pusat sumber.", "Konklusinya, banyak usaha dapat dilaksanakan dalam meningkatkan penggunaan pusat sumber di sekolah. Peribahasa Melayu berkata, yang bulat tidak datang bergolek, yang pipih tidak datang melayang yang bermaksud sesuatu itu tidak akan berhasil jika tidak berusaha. Pihak sekolah hendaklah memastikan pusat sumber menjadi kekal relevan kepada para pelajar dan guru-guru dan dihargai sebagai sumber utama mencari ilmu yang merupakan misi utama sekolah itu diwujudkan. Di samping itu, mengekalkan fasiliti-fasiliti lain di sekolah supaya berkesan dalam mendidik anak-anak bangsa. Generasi membaca, kaya dengan ilmu pengetahuan akan melahirkan modal insan kelas pertama dan bakal menjadi pemimpin negara ke arah yang lebih cemerlang dan maju pada masa kelak."]}, {"li": ["Kepentingan Dan Kebaikan Amalan Rumah Terbuka Dalam Kalangan Rakyat Malaysia", "Contoh Karangan Kebaikan Amalan Rumah Terbuka", "mengeratkan perpaduan kaum dan hubungan sesama masyarakat", "mengenali dan memahami budaya kaum lain", "menjadi produk pelancongan yang unggul", "dapat menjamah pelbagai juadah", "merapatkan silaturrahim antara ahli keluarga", "model keamanan kepada dunia"], "p": ["Sejak negara menikmati arus kemerdekaan, penganjuran rumah terbuka telah menjadi amalan sejak zaman datuk dan nenek moyang kita. Rumah terbuka adalah acara tidak kira kecil atau besar untuk menyambut hari perayaan dan semua lapisan masyarakat dijemput untuk hadir. Malaysia yang kaya dengan kepelbagaian kaum dan perayaan yang banyak sudah sinonim dengan aktiviti rumah terbuka. Perayaan utama di Malaysia seperti hari raya, tahun baru Cina dan Deepavali akan disemarakkan dengan aktiviti kunjung mengunjung rumah terbuka dan menjadi antara acara yang ditunggu-tunggu oleh rakyat di Malaysia amnya. Keseronokan dan kebaikan yang diperoleh semua golongan menjadikan amalan rumah terbuka tidak pernah lapuk dek hujan, tidak lekang dek panas.", "Antara kebaikan amalan rumah terbuka adalah ia membantu mengeratkan perpaduan antara kaum dan hubungan sesama masyarakat. Hal ini kerana, semua ahli masyarakat bebas untuk menyertai rumah terbuka tanpa mengira kaum, bangsa, agama dan etnik. Selain di sekolah, aktiviti rumah terbuka ini dapat mengumpulkan semua golongan dalam satu acara di mana kita dapat mengenali antara satu sama lain dan bersama-sama bergembira menyambut perayaan yang dirai.\u00a0Lebih-lebih lagi dalam era kepantasan penyebaran berita palsu yang sering menggunakan polemik kaum dan bangsa untuk menjatuhkan sesetengah pihak tetapi kesannya melibatkan satu negara tanpa disedari. Bersatu kita teguh, bercerai kita roboh yang bermaksud kita seharusnya bermuafakat dalam masyarakat agar visi dan misi negara dapat dilaksanakan seterusnya menjadikan negara kita konsisten dan berdaya saing dalam kemajuan sejagat.", "Selain itu, amalan rumah terbuka merupakan satu medium untuk kita mengenali dan memahami budaya kaum-kaum di dalam Malaysia. Apabila kita menghadiri rumah terbuka kita dapat lihat pelbagai jenis juadah dan adat yang diamalkan dalam perayaan kaum tersebut. Sebagai contoh, penganut Hindu yang meraikan Deepavali akan menghiasi rumah mereka dengan sebuah\u00a0\u201cKolam\u201d. Ia dibuat daripada tepung beras yang tidak diwarnakan sebagai makanan untuk semut dan serangga lain kerana agama Hindu percaya bahawa Tuhan atau Atman wujud di dalam setiap ciptaan Tuhan di dunia ini. Maka, aspek mendalam ialah \u201ckolam\u201d merupakan cara termudah untuk memberi sedekah atau pun dilihat sebagai cara berkongsi sumber alam dengan benda hidup yang lain. Pengenalan dan pemahaman sesuatu adat itu penting kerana ia membuka mata mereka yang tidak tahu dan akan merasa lebih rapat serta gembira untuk hidup dalam masyarakat yang aman majmuk.", "Amalan rumah terbuka juga mampu menjadi produk pelancongan negara yang unggul kerana keunikan dan keindahan amalan rumah terbuka wajar dikongsikan dan dipaparkan ke mata dunia. Selain menikmati keindahan alam semula jadi di Malaysia, para pelancong asing hendaklah di perkenalkan budaya dan keunikan adat setiap kaum dan etnik di negara kita. Penyertaan pelancong asing dalam rumah terbuka memebolehkan mereka mencuba juadah perayaan yang disambut serta meraikan keharmonian masyarakat kita yang bersama-sama menikmati keseronokan beraya di rumah terbuka. Misalnya, rumah terbuka bersempena Hari Gawai oleh kaum dayak yang menyambut pengakhiran musim menuai dimana pelancong dapat melihat semua adat dan kepercayaan yang dilakukan oleh mereka.\u00a0Izharnya, penganjuran rumah terbuka dapat memberikan persembahan yang harmonis di mata pelancong asing kerana rakyat Malaysia yang berbilang kaum menyertainya di bawah payung keharmonian.", "Di samping itu, amalan rumah terbuka membolehkan kita untuk menikmati pelbagai jenis juadah dari pelbagai kaum. Rumah terbuka merupakan peluang emas bagi kita untuk merasai hidangan perayaan yang disambut mengikut kaum masing-masing. Daripada kampung hingga ke peringkat negeri malah kebangsaan penganjuran rumah terbuka dijalankan saban tahun bagi menjamu juadah perayaan. Rendang dan ketupat diwaktu hari raya aidilifitri, buah limau dan yee sang pada perayaan hari raya Cina serta muruku pada perayaan Depaavali. Juadah ini akan dihidangkan dan mereka akan memasak dengan cara dan bahan yang halal supaya orang yang beragama Islam juga dapat menikmati juadah ini bersama-sama. Bak kata peribahasa Melayu, biar mati anak, jangan mati adat. Berakar umbi daripada amalan inilah masyarakat dapat melihat serta merasai kepelbagaian aneka masakan daripada latar masyarakat yang berbeza. Hal ini menyebabkan tradisi bangsa terus kukuh dan harmoni.", "Kesimpulannya terdapat banyak manfaat dan kebaikan yang kita akan peroleh sekiranya menganjurkan amalan rumah terbuka ini. Tidak peliklah amalan ini kekal segar dalam masyarakat kita kerana ia adalah punca ataupun akar yang menyokong kesepaduan rakyat kita yang berbilang kaum. Semua pihak terutamanya kerajaan hendaklah sentiasa peka dan bertindak dalam menambah baik dan mengekalkan amalan rumah terbuka di setiap perayaan yang disambut oleh rakyat di Malaysia agar tiada pembaziran dan ketidak adilan berlaku dalam amalan mulia ini. Ikan dilaut, asam di darat, dalam periuk bikin muafakat. Muafakat antara ahli masyarakat akan menjamin kebolehan negara dalam mencapai kemajuan dan wawasan yang ingin dikecapi."]}, {"li": ["Faktor Kecemerlangan Pelajar Dalam Akademik", "Contoh Karangan Punca-Punca Kecemerlangan Murid Dalam Akademik", "Memberikan tumpuan di dalam kelas", "Sokongan daripada ibu bapa", "Program kecemerlangan akademik", "Pembelajaran secara berkumpulan", "Pembahagian masa yang efektif", "Rajin mengulang kaji pelajaran"], "p": ["Dalam meniti arus kemodenan hari ini, kecemerlangan akademik memainkan peranan yang penting dalam pencapaian seorang murid. Tidak dinafikan bahawa sistem persekolahan di Malaysia mementingkan pencapaian akademik berbanding pencapaian keseluruhan tetapi ia buka alasan kerana sesiapa sahaja mampu mencapai kejayaan jika mempunyai iltizam yang kuat. Di mana ada kemahuan, di situ ada jalan. Justeru, murid-murid serta masyarakat harus membuka mata bahawa golongan muda-mudi ini yang bakal menggantikan pemimpin masa kini dan seterusnya memacu negara ke arah yang lebih baik. Jika pendidikan mereka tidak mencapai tahap yang cemerlang, bagaimana kita sebagai sebuah masyarakat dan negara ingin berkembang maju dan bersifat inteligensia supaya dapat duduk sama rendah dan berdiri sama tinggi dengan negara maju yang lain? Oleh itu, perbincangan berkenaan faktor kecemerlangan murid dalam akademik dapat membantu pelajar dan juga ibu bapa mengenal pasti kaedah untuk mencapainya.", "Antara punca murid-murid yang mencapai kecemerlangan akademik adalah dengan memberikan tumpuan semasa proses pengajaran dan pembelajaran di dalam kelas. Hal ini kerana ia merupakan masa yang ideal di mana guru menyampaikan ilmu dan murid cuba memahami apa yang disampaikan. Sebagai murid, anda seharusnya bertanyakan soalan dan cuba memahami pada waktu tersebut supaya masa terluang yang lain dapat digunakan untuk mengulangkaji dan berehat. Pelajar seharusnya menjauhi sifat bodoh sombong ibarat peribahasa Melayu malas berkayuh perahu hanyut, segan bertanya sesat jalan. Sikap proaktif pelajar di dalam kelas dan juga antara guru adalah digalakkan keran ia mampu memberi impak yang positif bukan sahaja dari sudut akademik tetapi juga pembentukan sahsiah. Jelasnya dengan menumpukan perhatian di dalam kelas adalah elemen penting kepada pelajar untuk mencapai pencapaian akademik.", "Selain itu, sokongan dan dorongan daripada ibu dan bapa adalah mustahak dalam memastikan murid-murid mencapai kecemerlangan dalam bidang akademik. Murid-murid yang berumur setahun jagung memerlukan bimbingan dan dorongan dalam mencapai kejayaan dalam hidup. Antara peranan yang boleh dilakukan oleh ibu dan bapa adalah dengan memastikan kebajikan mereka terjaga. Suasana yang kondusif seperti hubungan kekeluargaan yang bahagia serta makan dan minum terjaga pasti melahirkan anak-anak yang bahagia serta bersyukur. Selain itu, ibu dan bapa juga seharusnya sentiasa menunjukkan tauladan yang terbaik di rumah supaya menjadi ikutan anak-anak. Misalnya apabila mereka melihat bapa rajin membantu ibu dalam melakukan kerja-kerja rumah mereka pasti akan mendapat inspirasi supaya menjadi rajin seperti ibu dan bapa mereka. Nilai-nilai murni ini pastinya mereka dapat tafsirkan dalama usaha mereka untuk mencapai kecemerlangan akademik di sekolah secara tidak langsung.\u00a0 Izharnya, sokongan moral daripada ibu dan bapa adalah penting dalam memastikan murid-murid cemerlang dalam bidang akademik.", "faktor lain yang mendorong kepada kecemerlangan murid-murid dalam bidang akademik adalah dengan menyertai program kecemerlangan akademik yang dianjurkan pihak sekolah atau disertai secara sendirian. Bengkel kecemerlangan akademik memberikan pelbagai manfaat kepada pelajar kerana murid-murid akan terdedah kepada teknik atau kaedah pembelajaran yang baru dan berguna kepada mereka. Pelajar yang mungkin sebelum ini tidak menjumpai corak pembelajaran yang sesuai dengan mereka pasti dapat mengadaptasi teknik pembelajaran yang berbeza dan berkesan kepada mereka. Selain itu, dari sudut motivasi juga penting supaya pelajar mempunyai semangat yang cekal dan membentuk keperibadian yang luhur. Sekolah bukan sahaja berperanan melahirkan pelajar yang cemerlang dari segi akademik tetapi juga dari setiap segi emosi, jasmani dan rohani. Oleh itu, kecemerlangan akademik bergantung kepada kemampuan pelajar tersebut tetapi jika pihak sekolah dan ibu, bapa berjaya memberikan sokongan mereka mampu untuk berjaya.", "Sebagai pelajar yang berminda kelas pertama, saya berpendapat bahawa pembelajaran secara berkumpulan juga menyumbang kepada kecemerlangan akademik murid-murid. Setiap di antara kita mempunyai kelebihan dan kekurangan masing-masing. Begitu juga dengan tahap kecemerlangan akademik pelajar. Bagi mengimbangkan perkara tersebut, kaedah pembelajaran secara berkumpulan dapat membantu murid-murid. Apabila perbincangan berlaku dalam kumpulan, murid-murid dapat menerangkan mata pelajaran yang mereka mahir dan yang kurang mahir akan mendapat input yang sama. Secara tidak langsung usaha membantu antara satu sama lain ini sesuai dengan peribahasa Melayu, bagai aur dengan tebing. Tambahan pula, apabila pelajar masuk ke alam pekerjaan kelak, bekerja dalam kumpulan adalah mustahak dalam menyelesaikan masalah dan pelajar memerlukan kemahiran berkomunikasi yang baik agar kaedah ini berkesan menyelesaikan masalah yang dibincangkan. Intihannya, pembelajaran secara berkumpulan menyumbang ke arah kecemerlangan akademik dalam kalangan murid-murid.", "Kesimpulan daripada perbincangan\u00a0 di atas, pelbagai punca yang mendorong ke arah kecemerlangan akademik murid-murid. Kita boleh lihat bahawa bukan murid sahaja perlu berusaha tetapi masyarakat sekeliling mereka iaitu ibu, bapa dan guru juga memainkan peranan dalam menggembleng tenaga agar pelajar mencapai kecemerlangan dalam bidang akademik. bak kata pepatah Melayu, melentur buluh biarlah dari rebungnya. Sesungguhnya dalam mencorak masa hadapan keluarga, masyarakat dan negara yang lebih cerah, kecemerlangan akademik wajar menjadi kebudayaan nusa bangsa.\u00a0 Apabila generasi muda bersifat celik dan inteligensia, nescaya negara akan menjadi lebih progesif dan maju bersama-sama negara lain. Pendidikan adalah asas kepada pembentukan masyarakat yang cemerlang, gemilang dan terbilang."]}, {"li": ["Tanggungjawab Dan Peranan Pengawas Di Sekolah", "Contoh Karangan Peranan Pengawas Di Sekolah (Pemimpin Pelajar)", "Menguatkuasakan undang-undang sekolah dalam kalangan pelajar", "Membantu guru mengawal disiplin pelajar", "Memantau hal ehwal kebajikan pelajar dan sekolah", "Membantu menjayakan program atau aktiviti di luar bilik darjah", "Menjadi contoh terbaik kepada pelajar lain", "Menjadi penghubung antara pelajar dan warga sekolah yang lain"], "p": ["Dalam mendepani zaman modenisasi pada hari ini, pelbagai cabaran dan rintangan yang perlu ditempuh oleh bangsa yang kita cintai untuk berkembang maju seiring dengan negara lain. Ibarat kata mutiara, duduk sama rendah, berdiri sama tinggi. Antara cabaran yang menjadi polemik dalam kalangan masyarakat pada hari ini adalah jati diri yang semakin dijajah dengan anasir negatif sehingga ada di antara pemimpin yang korup dan mengamalkan rasuah. Bagi membendung perkara ini daripada menghapuskan visi kudsi negara, pembentukan jati diri dan pemimpin hendaklah disemai sejak dari bangku sekolah lagi. Pelajar yang mempunyai nilai kepimpinan dan jati diri yang terbaik lazimnya akan dilantik menjadi pengawas. Tugas atau tanggungjawab yang diamanahkan kepada pengawas di sekolah dapat melahirkan pemimpin bagi generasi akan datang yang bakal memacu negara. Justeru, wajar untuk kita bincangkan apakah tanggungjawab pengawas di sekolah sebagai pemimpin kepada pelajar?", "Peranan utama seorang pengawas yang dilantik di sekolah adalah untuk memastikan peraturan sekolah dipatuhi oleh para pelajar. Sebagai penerangan, jumlah pelajar lazimnya melebihi jumlah guru pada nisbah 1 guru untuk 30 orang pelajar. Nisbah ini menunjukkan bahawa guru tidak mampu untuk memerhati setiap perilaku pelajar di dalam kelas ataupun di luar bilik darjah. Maka, pelantikan pengawas dalam kalangan pelajar sendiri adalah untuk menjadi mata-mata kepada guru khususnya dalam melaksanakan peraturan dan undang-undang yang ditetapkan oleh sekolah. Sebagai contoh, pelajar yang tidak memakai pakaian seragam sekolah atau melakukan kesalahan disiplin perlu dikenakan tindakan apabila disaksikan oleh pengawas sendiri ataupun menerima aduan daripada pelajar lain. Para pengawas seharusnya\u00a0tidak memandang bulu, tidak melihat rupa dalam menguatkuasakan undang-undang yang telah ditetapkan oleh pihak sekolah. Izharnya, pengawas berperanan membantu warga sekolah untuk menjaga peraturan dalam kalangan pelajar supaya sahsiah terbaik dapat dilahirkan.", "Pada masa yang sama, pengawas hendaklah memainkan peranan dalam membantu guru menjaga disiplin pelajar. Hal ini kerana, seorang pengawas yang berkaliber dan berdedikasi wajar menunjukkan ketrampilan serta disiplin terbaik. Mereka secara langsung dapat mempengaruhi pelajar lain atau menasihati pelajar lain yang melakukan kesalahan dengan cara yang lebih difahami. Misalnya, bagi membuka mata pelajar dalam mencapai kecemerlangan akademik, mereka perlu berdisiplin dalam mengulangkaji pelajaran serta fokus di dalam proses pengajaran serta pembelajaran. Apabila seorang pengawas mencapai kecemerlangan dalam akademik, ia dapat menjadi contoh kepada pelajar lain supaya sentiasa menerapkan disiplin terbaik untuk berjaya. Namun begitu, bimbingan dan sokongan daripada guru-guru juga mustahak dalam membentuk disiplin murid. Kita perlu elak daripada menjadi seperti pepatah Melayu,\u00a0guru kencing berdiri, murid kencing berlari. Tegasnya, setiap warga sekolah berperanan dalam membentuk disiplin pelajar khususnya para pengawas.", "Di samping itu, memantau hal ehwal kebajikan pelajar dan sekolah juga antara peranan penting bagi seorang pengawas. Jika kita ingin melahirkan pemimpin yang prihatin, kita perlu sematkan nilai tanggungjawab dan mengambil berat dalam kalangan pengawas. Sebagai contoh, pelajar kurang selesa dengan kebersihan tandas di kawasan sekolah. Maka perkara tersebut boleh dilaporkan kepada pengawas dan dibawa ke perhatian guru dan juga pentadbir sekolah. Hubungan yang baik antara pelajar dengan pangawas dan pengawas dengan guru-guru pasti dapat membentuk sinergi terbaik dalam memastikan kebajikan sekolah terjamin. Ibarat peribahasa\u00a0yang elok itu budi, yang indah itu bahasa. Secara tidak langsung, kemahiran komunikasi dalam kalangan pengawas dapat diasah dan melahirkan pelajar yang mampu berkomunikasi dengan berkesan dan penuh hikmah. Jelasnya, kebajikan pelajar terjamin dengan kerjasama dan peranan yang dimainkan oleh pengawas sekolah", "Akhir sekali, peranan penting pengawas sekolah yang dilantik adalah untuk menjayakan program atau aktiviti sekolah. Seperti sedia maklum, aktiviti luar bilik darjah juga merupakan medan pendidikan yang baik untuk perkembangan para pelajar. Pihak sekolah pastinya merancang pelbagai aktiviti seperti Bulan Kemerdekaan bagi menyambut kemerdekaan negara pada bulan Ogos dan Hari Sukan sebagai kemuncak pertandingan sukan antara pelajar. Bagi melancarkan program-program ini, guru memerlukan tenaga bantuan daripada pengawas untuk menjadi ahli jawatankuasa tertentu. Contohnya, pada bulan kemerdekaan, pengawas akan ditugaskan untuk melihat setiap bilik darjah bagi menilai pertandingan menghias kelas bertemakan kemerdekaan negara. Selain itu, pada perhimpunan rasmi persekolahan juga, lazimnya pengawas akan dipertanggungjawabkan untuk menjadi juruacara, menaikkan bendera-bendera dan membacakan ikrar serta Rukun Negara. Peranan ini bukan sahaja memudahkan tugas para guru tetapi membantu pelajar untuk lebih berani dan berpengalaman dalam memikul tugas yang perlu dilaksanakan. Intihannya, pengawas sekolah membantu pentadbiran sekolah dalam pelbagai aspek khususnya berkenaan hal ehwal pelajar.", "Sudah terang lagi bersuluh, banyak peranan yang perlu dimainkan oleh pengawas sekolah sebagai seorang pemimpin kepada pelajar-pelajar lain. Peranan tersebut dapat memudahkan tugas guru di sekoah serta mempengaruhi pelajar lain untuk mempunyai jati diri serta ketrampilan diri yang terbaik. Dengan kerjasama dan tauladan daripada semua warga sekolah serta dorongan daripada ibu dan bapa, pelajar yang dipilih untuk menjadi pengawas pasti dapat menjalankan peranan mereka dengan penuh dedikasi dan komited. Kesannya, kita dapat melihat generasi yang mampu memimpin sesebuah organisasi malah negara yang kita cintai dengan penuh intergriti dan berkaliber. Semoga usaha ini dapat mengubah corak kepimpinan yang melanda arena politik pada hari ini yang telah banyak merugikan potensi negara untuk berkembang lebih maju. Ibarat pepatah Melayu,\u00a0harapkan pagar, pagar makan padi."]}, {"li": ["Peranan Ibu Bapa Dalam Menggalakkan Pembelian Barang Buatan Malaysia", "Contoh Karangan Peranan Ibu Bapa Dalam Menggalakkan Pembelian Barang Buatan Malaysia (Barangan Tempatan)", "sentiasa mengutamakan produk buatan Malaysia dalam membeli belah", "berkunjung ke pameran barangan buatan malaysia seperti MAHA dan sebagainya", "menjelaskan kepentingan membeli produk buatan tempatan", "menunjukkan kos yang lebih berpatutan berbanding barangan import", "lambang cinta akan negara apabila membeli barang\u00a0 buatan Malaysia", "melahirkan generasi pengguna yang bijak"], "p": ["Definisi barang buatan Malaysia adalah produk yang dikeluarkan hasil usaha orang tempatan. Seperti bayi yang baru lahir, ia memerlukan sokongan dan bimbingan yang baik daripada orang sekeliling sebelum menjadi matang dan mampu untuk mengembangkan diri ke dunia luar dan berdiri di atas kaki sendiri. Perumpamaan ini berkait dengan situasi barangan buatan Malaysia yang masih mentah tetapi menunujukkan potensi yang besar untuk berjaya dan dengan sokongan yang diberikan oleh masyarakat tempatan, ia mampu menjadi produk bertaraf antarabangsa.\u00a0Saya yakin rakyat Malaysia mengenali peribahasa, anak di pangkuan dibiarkan, kera di hutan disusui yang bermaksud produk luar diagungkan tetapi produk tempatan diabaikan. Oleh itu, ibu bapa berperanan penting dalam mendidik dan memberi galakan kepada anak-anak mereka untuk membeli barang buatan Malaysia.", "Langkah pertama dalam memberi galakan pembelian barangan buatan Malaysia adalah dengan sentiasa mengutamakan produk tempatan apabila membeli belah. Dewasa ini, hampir semua produk yang terdapat di pasaraya adalah buatan tempatan. Namun, mereka mendapat persaingan daripada jenama antarabangsa yang sudah pasti mempunyai kualiti yang lebih baik. Jika kualiti menjadi perbandingan, banyak produk kita telah membuktikan mereka mampu mencapai tahap kualiti yang baik dengan mendapat pengiktirafan seperti sijil Halal dan sijil HACCP yang bertaraf antarabangsa. Sebagai contoh, jenama Ramly dan Ayamas merupakan produk tempatan yang sentiasa melakukan anjakan paradigma dengan menghasilkan variasi produk berasaskan daging ayam dan lembu. Maka, ibu bapa seharusnya mejadi tauladan kepada anak-anak dalam memastikan barangan buatan Malaysia menjadi pilihan utama.", "Selain itu, ibu bapa juga boleh menggalakkan anak-anak membeli barangan buatan Malaysia dengan menghadiri ekspo atau festival jualan barangan tempatan seperti MAHA anjuran Kementerian Pertanian dan Industri Asas Tani. Sekiranya kita berkunjung ke pameran seperti ini, kita dapat mengetahui produk-produk terkini hasil air tangan orang tempatan dan merasai kualiti produk secara langsung. Senario ini akan membuka mata golongan kanak-kanak terutamanya dalam melihat pelbagai produk-produk tempatan yang wujud serta mempunyai kualiti bertaraf antarabangsa. Justeru, ia dapat membantu anak-anak dan juga ibu bapa sendiri mengenali dan membeli barang buatan Malaysia dan membantu pengusaha produk itu untuk berjaya. Persis mutiara kata, tak kenal maka tak cinta yang bermaksud jika kita tidak mengenali atau menggunakan sesuatu produk tersebut kita tidak tahu akan kualiti atau manfaatnya kelak.", "Dalam masa yang sama, ibu bapa juga berperanan dalam menjelaskan kepada anak-anak akan kepentingan membeli barang buatan Malaysia. Anak-anak mungkin berfikiran enteng dalam perkara ini maka, ibu bapalah yang seharusnya bertanggungjawab menjadii guru dalam memastikan kefahaman mereka terhadap industi barangan buatan Malaysia dicapai. Jika kita sentiasa membeli produk hasil tempatan, pengusaha-pengusaha ini akan mendapat keuntungan dan modal dimana mereka boleh gunakan ia untuk meningkatkan tahap kualiti produk mereka dan mengembangkan liputan jualan produk mereka menembusi pasaran antarabangsa. Penggunaan teknologi terkini juga mampu direalisasikan dimana kuantiti produk akan bertambah dan kualiti produk meningkat secara tidak langsung. Segala inisiatif ke arah pembaikan produk boleh dijalankan sekiranya barang buatan tempatan itu mendapat kepercayaan masyarakat untuk membeli dan menggunakan produk mereka. Intihannya, ibu bapa perlu menjelaskan kepada anak-anak mereka tentang kuasa pembeli dan sumbangannya kepada ekonomi masyarakat tempatan khususnya dan ekonomi negara amnya.", "Di samping itu, ibu bapa juga berperanan untuk menunjukkan kepada anak-anak bahawa mereka boleh berjimat cermat sekiranya memakai barang buatan Malaysia. Sebagai contoh, kereta keluaran tempatan seperti Proton dan Perodua adalah lebih murah berbanding kereta keluaran asing seperti Honda dan Toyota. Memang jelas terdapat perbezaan daripada segi spesifikasi kenderaan tetapi jenama tempatan ini dihasilkan khas mengikut kesesuaian dan keperluan masyarakat kita malahan dihasilkan oleh anak tempatan kita. Harga kenderaan yang jauh lebih berpatutan sepatutnya menjadi keutamaan rakyat masa kini kerana kegawatan ekonomi yang tidak menentu. Pepatah Melayu ada berkata, mengukur baju seeloknya di badan sendiri. Perkara ini sinonim dengan golongan muda yang berbelanja besar ingin nampak bergaya tetapi realitinya tidak mampu. Ibu bapalah yang berperanan untuk menasihati anak-anak muda supaya bertindak secara rasional dan membeli barangan yang berada dalam linkungan kemampuan kita agar kita dapat berjimat demi masa hadapan.", "Konklusinya, ibu bapa memainkan peranan yang sangat signifikan dalam menggalakkan anak-anak untuk membeli barangan buatan Malaysia. Pelbagai langkah dapat diimplementasikan oleh pelbagai pihak untuk menyokong pembelian produk tempatan. Mungkin sudah tiba masanya bagi rakyat kita tidak lagi mengagungkan barangan luar kerana barangan keluaran tempatan kini sudah setanding dengan produk luar. Intihannya, dalam menghadapi cabaran globalisasi hari ini, kita perlu memandang kehadapan dan mewujudkan dasar dimana kita mampu mengeksport produk-produk buatan Malaysia ke pasaran antarabangsa sekaligus menyemarakkan ekonomi rakyat dan negara secara amnya.\u00a0Persis kata orang tua-tua dahulu, yang bulat tidak akan datang bergolek, yang pipih tidak akan datang melayang. Semoga semua pihak berganding bahu menyusun strategi untuk memastikan rakyat kita menyokong barang buatan Malaysia dan menjadi model ekonomi terbaik dalam memajukan ekonomi negara dan bangsa."]}, {"li": ["Kepentingan Dan Faedah Mempelajari Seni Mempertahankan Diri", "Contoh Karangan Faedah-Faedah Mempelajari Seni Mempertahankan Diri", "Melindungi keselamatan diri", "Memberi kecergasan fizikal", "Mendisiplinkan diri", "Berpotensi menjadi karier", "Medium untuk bersosial", "Menerapkan nilai-nilai murni"], "p": ["Seni mempertahankan diri adalah satu bentuk gerak badan secara fizikal yang digunakan untuk melindungi diri daripada musuh tanpa senjata. Ia telah wujud sejak bertahun lama dan berbeza mengikut rantau dan elemen budaya serta tradisi masing-masing. Sebagai contoh, di rantau Asia Tenggara terdapat seni silat dan muay thai manakala di rantau Asia Timur terdapat seni teakwondo dan judo. Namun, ledakan teknologi hari ini telah menyebabkan seni ini semakin dilupakan dan tenggelam dek ditelan zaman. Walau bagaimanapun, kadar jenayah yang semakin meningkat dari tahun ke tahun telah membuatkan sebahagian daripada masyarakat kita sedar dan mula menghantar anak-anak untuk menyertai kelas seni mempertahankan diri. Oleh itu, wajar untuk kita bincangkan faedah-faedah yang mampu diperoleh sekiranya kita mempelajari seni mempertahankan diri.", "Faedah utama yang diperoleh apabila kita mempelajari seni mempertahankan diri adalah dapat melindungi diri daripada sebarang ancaman fizikal. Sejak kebelakangan ini, kes-kes jenayah seperti kes penculikan, ragut dan gangguan seksual semakin berleluasa serta menjadi tajuk utama di siaran berita dan dada akhbar. Senario ini telah membuatkan rasa kurang senang masyarakat kerana ancaman jenayah boleh berlaku pada sesiapa sahaja dan bila-bila masa. Maka, dengan mempelajari seni mempertahankan diri, kita dapat mengetahui apakah langkah yang perlu dilakukan sekiranya berlaku ancaman terhadap kita. Mentaliti kita juga akan lebih bersedia untuk membuat keputusan yang betul dan bertindak secara efisien kerana situasi ini hanya dapat dipelajari sekiranya kita mempunyai pengetahuan tentang seni mempertahankan diri. Peribahasa Melayu ada berkata, malang tidak berbau. Justeru, berbekalkan ilmu seni mempertahankan diri, kita mampu menjamin keselamatan diri dan juga orang disekeliling kita.", "Selain itu, seni mempertahankan diri dapat memberikan kecergasan fizikal kepada kita. Hal ini demikian kerana, segala latihan dan pembelajaran melibatkan aktiviti fizikal di mana kekuatan kita akan ditumpukan kepada pergerakan yang mampu menewaskan musuh atau ancaman. Tambahan pula, ia dapat membantu membina ketangkasan koordinasi mata dan tangan terutamanya dalam golongan kanak-kanak menerusi pelbagai pergerakan yang dipelajari. Kita juga akan melakukan aktiviti yang melibatkan kardiovaskular seperti berlari dan berjoging kerana ia merupakan asas dalam seni mempertahankan diri. Izharnya, bukan sahaja kekuatan otot dapat dicapai apabila kita menyertai kelas seni bela diri, ia juga dapat memberikan kesihatan fizikal yang baik serta memberikan postur serta berat badan yang ideal sekiranya kita mempraktikkan atau melakukan latihan secara konsisten. Dengan pelbagai masalah kesihatan yang membelunggu masyarakat hari ini, wajar untuk kita mempertimbangkan seni ini sebagai satu wadah untuk mengelakkan daripada terkena sebarang penyakit kerana mencegah adalah lebih baik daripada merawat.", "Pada masa yang sama, seni mempertahankan diri dapat membantu kita untuk meningkatkan disiplin diri. Kita boleh perhatikan di mana setiap seni bela diri mementingkan kawalan emosi diri sebelum melakukan apa-apa tindakan. Seperti dalam kehidupan, kita tidak boleh membuat keputusan yang melibatkan emosi kerana ia tidak stabil. Sebaliknya, kita perlu sentiasa bersikap rasional dan realistik dalam membuat apa-apa keputusan atau tindakan. Nilai ini adalah sangat penting dan mustahak untuk diajar kepada kanak-kanak dimana apabila mereka dewasa, mereka akan lebih bersikap matang dan mampu memberikan hasil yang terbaik. Malahan, seni mempertahankan diri membantu kita untuk menepati masa dengan lebih baik. Situasi ini secara langsung dapat membentuk jati diri seseorang dengan nilai-nilai yang positif dan berguna. Walaupun pada mulanya sukar untuk sesetengah di antara kita berubah tetapi dengan semangat yang kuat, kita mampu mengubah diri kita supaya menjadi lebih baik daripada semalam. Persis kata peribahasa, alah bisa tegal biasa.", "Di samping itu, seni mempertahankan diri mampu menjadi profesion di mana sebilangan besar diantaranya telah diiktiraf sebagai sukan. Malahan, seni mempertahankan diri seperti teakwondo, judo dan karate dipertandingkan di peringkat sukan tertinggi dunia iaitu Sukan Olimpik. Peribahasa Melayu berkata, kalau tidak dipecahkan ruyung, manakan dapat sagunya. Oleh itu, ibu dan bapa digalakkan untuk menghantar anak-anak yang mungkin berpotensi dan mempunyai bakat terpendam dalam seni mempertahankan diri. Jika diasah dan dilatih dengan betul, mereka mampu menjadi atlet dan bertanding di peringkat dunia seterusnya mengharumkan nama keluarga dan negara. Sebagai contoh, kita telah pun mempunyai seorang atlet yang bertanding di peringkat dunia dalam seni pencak silat iaitu Jufferi Jamari. Beliau juga berjaya mendapatkan pingat emas dalam kategori pencak silat pada Sukan SEA 2017 yang berlangsung di Kuala Lumpur. Kita dapat lihat bahawa seni mempertahankan diri berpotensi menjadi karier seseorang dan membawa nama negara ke persada antarabangsa.", "Kesimpulannya, terdapat banyak faedah yang akan diperoleh sekiranya kita mempelajari seni mempertahankan diri. Masyarakat konvensional harus meluaskan horizon pemikiran dan mula menghargai seni mempertahankan diri terutamanya yang berasal daripada negara kita. Ia adalah merupakan warisan dan tradisi yang tidak ada di tempat lain dan kita merupakan insan yang bertanggungjawab untuk memelihara dan memperkasa seni mempertahankan diri yang lahir daripada nenek dan moyang kita. Alhi masyarakat tidak seharusnya beranggapan bahawa seni tersebut tidak lagi sesuai dengan arus pembangunan masa kini dan mengabaikannya. Sebaliknya, setiap pihak khususnya pihak kerajaan dan sekolah wajar memperkasa seni mempertahankan diri dalam kalangan masyarakat hari ini demi mendapat maslahat dan menjadikan negara Malaysia aman, selamat dan sejahtera."]}, {"li": ["Faktor-Faktor Berlakunya Krisis Makanan di Sesebuah Negara", "Contoh Karangan Faktor-Faktor Berlakunya Krisis Makanan Di Sesebuah Negara", "jurang ekonomi yang semakin jauh menyebabkan harga pasaran makanan dunia naik", "pertambahan jumlah penduduk yang naik secara drastik", "bencana alam merosakkan proses pembuatan makanan", "sumber makanan dieksploitasi sebagai sumber lain", "tiada kajian atau persediaan dalam menghadapi bencana"], "p": ["Dasawarsa ini, sama ada kita sedar atau tidak lantaran terlalu dihidangkan dengan pembangunan negara yang semakin gah di persada dunia. Namun disebalik itu, kita acapkali tersentak oleh krisis yang mengancam kemajuan tamadun manusia hari ini. Makanan merupakan satu perkara asas dalam kehidupan seorang manusia sama seperti tempat tinggal dan pakaian. Adalah tidak wajar apabila krisis kekurangan bekalan makanan boleh berlaku di beberapa negara di dunia disebabakan oleh pelbagai faktor. Apa yang membimbangkan, krisis makanan yang menimpa dunia sekarang ini adalah ia melibatkan bekalan makanan ruji seperti beras, gandum, bijirin dan jagung yang menjadi keperluan asas setiap individu. Sebelum mengorak langkah dalam menyelesaikan masalah ini, kita perlu mengetahui faktor-faktor berlakunya krisis makanan di sesebuah negara itu boleh terjadi.", "Antara faktor utama yang menyebabkan krisis makanan berlaku di beberapa buah negara adalah disebabkan kenaikan harga makanan di pasaran dunia.\u00a0Menurut statistik Bank Dunia, harga pasaran makanan global secara purata telah meningkat sebanyak 75% sejak tahun 2000 manakala kadar simpanan bijirin dunia kini adalah pada tahap terendah sejak 30 tahun lalu. Negara yang mempunyai daya jual beli yang rendah di peringkat antarabangsa akan mengalami kesukaran untuk membeli sumber makanan bagi menampung keperluan makanan negara mereka. Sebagai contoh, kita masih mengimport pelbagai jenis sayur dan buah dalam pasaran tempatan seperti cili dan apabila berlaku kekurangan bekalan, harga sayur tersebut naik secara mendadak. Oleh itu, langkah merapatkan jurang ekonomi antara semua negara merupakan langkah terbaik dalam menangani masalah kenaikan harga makanan sekaligus memperkasa ekonomi dunia supaya berdaya saing dengan sihat.", "Selain itu, faktor yang menyumbang kepada berlakunya krisis makanan adalah pertambahan jumlah penduduk di muka bumi amnya dan di sesebuah negara khususnya. Lantaran itu sehingga kini berlaku ketidak seimbangan dalam kadar pengeluaran makanan dan pertambahan jumlah penduduk. Pengeluaran makanan pula dipengaruhi pelbagai faktor seperti sumber bahan mentah, sumber kewangan ataupun sumber tanah untuk peladangan yang semakin terhad hari ini.\u00a0\u2018Mogok Tempe\u2019 selama tiga hari oleh para peniaga pula telah berlaku di Indonesia apabila harga bahan asas pembuatan tempe iaitu kacang soya meningkat dari sekitar Rp3,000 pada tahun 2007 kepada Rp7,400 pada tahun 2008. Hal ini kerana permintaan yang terlalu banyak dan tidak sejajar dengan pengeluaran makanan ruji tersebut. Pembiakan manusia tidak boleh dihalang tetapi boleh di kawal agar kesama rataan dalam pelbagai aspek dapat dicapai bersama.", "Seterusnya, faktor yang menyumbang kepada kejadian krisis makanan adalah disebabkan bencana alam. Kebanyakan makanan ruji seperti gandum, beras dan bijiran merupakan hasil tanaman di ladang-ladang dan berisiko terhadap bencana alam seperti banjir dan sebagainya. Australia dikatakan mengalami kemarau terburuk pada tahun 2007 menyebabkan hasil gandum negaranya telah menyusut sebanyak 60%. Hasil tuaian dari China juga telah menyaksikan penyusutan sebanyak 10% sepanjang 7 tahun yang lalu. Faktor-faktor ini dikatakan menjadi sebab secara langsung kurangnya bekalan makanan yang boleh diperolehi oleh penduduk dunia. Justeru, kaedah baru perlu digunakan dalam pembuatan makanan bagi mengelak daripada terjejas akibat bencana alam, pencemaran mahupun perubahan iklim dunia. Pakar teknologi dan pakar agronomi perlu berganding bahu dalam mencari solusi terbaik untuk memastikan pengeluaran makanan dapat dikembangkan tanpa risiko kerugian seperti musnah akibat bencana alam.", "Di samping itu, antara sebab berlakunya krisis makanan adalah sumber makanan dieksploitasi menjadi sumber lain yang mendatangkan hasil kewangan yang lebih lumayan. Misalnya, pada tahun 2007, suku daripada jumlah tuaian jagung Amerika Syarikat telah digunakan untuk penghasilan etanol yang merupakan antara bahan yang digunakan untuk menghasilkan bahan api bio yang mana jumlah ini pastinya memberikan impak yang besar kerana Amerika Syarikat menyumbang kepada 60% pasaran jagung dunia. Penghasilan bahan api bio bukan sahaja dikatakan telah melambungkan harga sumber makanan yang berkaitan, malah sekali gus mengurangkan jumlahnya dalam pasaran untuk keperluan pemakanan. Perkara ini hendaklah dielakkan kerana pelbagai alternatif lain seperti minyak sawit yang berpotensi untuk dijadikan sumber bahan api bio. Maka, setiap negara seharusnya mempunyai dasar atau peraturan dalam memastikan bekalan dan pengeluaran makanan tidak diganggu dengan agenda lain supaya krisis makanan dapat dielakkan.", "Secara tuntas, kita telah meneliti faktor-faktor yang menyebabkan berlakunya krisis makanan di sesebuah negara.\u00a0Masalah kekurangan makanan, yang pada mulanya bersifat setempat dan hanya sinonim dengan negara-negara dunia ketiga, kini menjadi semakin kronik apabila harga pasaran bekalan makanan di peringkat dunia juga turut meningkat dan mula memberi ancaman kesan yang lebih global termasuklah kepada negara-negara maju. Intihannya, masyarakat dunia harus sedar dan bersifat madani dalam mendepani masalah ini agar kemampuan kita dalam mempunyai bekalan makanan yang cukup dapat dikecapi bersama-sama negara yang menghadapi krisis makanan. Persis kata mutiara, berat sama dipikul, ringan sama dijinjing yang membawa maksud kita seharusnya bersama-sama menyelesaikan masalah yang dihadapi supaya kebaikan dan kelangsungan masa hadapan dapat dinikmati bersama."]}, {"li": ["Kepentingan Dan Kelebihan Melabur Dalam Unit Amanah", "Contoh Karangan Faedah-Faedah Melabur Dalam Saham Amanah", "Pelaburan yang sah dari segi undang-undang", "Sebagai simpanan masa hadapan", "Peluang untuk melabur dengan modal kecil", "Mengurangkan inflasi dan meningkatkan ekonomi negara", "Mudah untuk dicairkan atau mengeluarkan duit pelaburan", "Pelbagai portfolio pelaburan yang ditawarkan"], "p": ["Meniti arus kemodenan dan globalisi hari ini, kewangan menjadi suatu perkara yang mustahak dalam kehidupan setiap anggota masyarakat. Beban kewangan semakin lama semakin meningkat dan sesetengah kerjaya tidak memberikan peningkatan gaji yang sejajar dengan pengunjuran ekonomi negara khususnya dan dunia amnya. Maka, langkah yang diambil bagi mengurangkan beban kewangan adalah dengan melakukan pelaburan melalui saham amanah. Berdasarkan Kamus Dewan Bahasa, melabur bermaksud membeli saham atau syer dalam sesuatu badan perniagaan untuk tujuan mendapat keuntungan atau menanam modal. Manakala, saham amanah adalah pelaburan yang dijamin oleh kerajaan dan berbeza dengan pelaburan saham terbuka seperti di Bursa Saham Kuala Lumpur (BSKL). Persoalan yang timbul adalah apakah faedah-faedah melabur dalam saham amanah?", "Manfaat yang diperoleh apabila kita melabur dalam saham amanah adalah ia merupakan pelaburan yang sah dari segi undang-undang. Seperti yang dinyatakan di atas, saham amanah mendapat jaminan daripada pihak kerajaan dan semua syarikat yang menawarkan saham amanah di dalam Malaysia dikawal selia oleh Bank Negara Malaysia (BNM) serta Suruhanjaya Sekuriti Malaysia (SSM). Sebelum memulakan pelaburan, anda perlu mendaftar terlebih dahulu dan dokumen-dokumen yang lengkap akan ditapis oleh syarikat yang menjual unit saham amanah. Jelas bahawa pelaburan melalui unit saham amanah adalah selamat dan wang yang kita gunakan untuk melabur berada dalam pihak yang dipercayai. Namun sebelum melabur, kita perlu memahami selok-belok saham amanah dan tidak menganggap bahawa keuntungan dijamin pada peratusan yang tinggi sepanjang masa. Izharnya, pelaburan saham amanah adalah sah dan selamat di sisi undang-undang kerana ramai di antara kita yang terpedaya dengan skim cepat kaya lalu merugikan wang hasil titik peluh sendiri.", "Sebagai pelajar berminda kelas pertama, pelaburan melalui saham amanah dapat menjamin wang simpanan demi masa hadapan. Mutakhir ini, kebanyakan di antara kita bersikap seperti tidak bertohor kaki yang bermaksud selalu sibuk bekerja. Kemudian berbelanja dan melancong tanpa mengenal hari esok dek terpengaruh dengan gaya hidup selebriti yang penuh kemewahan. Akibatnya, simpanan wang di waktu persaraan tidak mencukupi dan terpaksa bekerja atau mengharapkan wang ihsan daripada anak-anak. Kerajaan telah pun menubuhkan Kumpulan Wang Simpanan Pekerja (KWSP) yang berperanan sebagai badan yang menjaga wang persaraan pekerja-pekerja swasta di negara ini. Oleh itu, bagi menambah jumlah wang yang akan diperoleh pada waktu persaraan atau dalam jangka masa yang panjang, melabur dalam saham amanah adalah pilihan yang boleh dimanfaatkan. Langkah ini ibarat menyediakan payung sebelum hujan, di mana kita mempersiapkan diri sebelum ditimpa sebarang musibah. Andainya kita diberi ujian kesihatan ataupun ingin membina rumah impian, sumber daripada pelaburan saham amanah dapat digunakan pada masa kelak.", "Pada masa yang sama, pelaburan melalui saham amanah dapat memberi peluang kepada sesiapa sahaja yang berminat untuk melabur dengan menggunakan modal yang kecil. Hal ini kerana modal pelaburan bagi saham amanah adalah berpatutan iaitu serendah RM100. Situasi ini dapat memberi ruang kepada sesiapa sahaja yang berkelayakan untuk mengenali dunia pelaburan. Jika dibandingkan dengan saham terbuka yang ditawarkan oleh Bursa Malaysia, modal untuk melabur di syarikat gergasi seperti Petronas, Berjaya dan Felda Global Venture adalah tinggi. Tetapi, melabur pada pasaran terbuka dan menggunakan modal yang tinggi adalah berisiko tinggi. Seyogia, pelabur yang membeli unit saham amanah boleh melabur dalam syarikat gergasi kerana wang pelaburan mereka akan digunakan bersama-sama wang pelaburan sama ada orang perseorangan atau syarikat besar yang melabur dalam unit amanah seperti syarikat yang dipilih dari pelbagai sektor termasuk sektor telekomukasi, minyak dan gas, perladangan serta teknologi maklumat. Dengan jaminan dan risiko yang rendah, jelas bahawa pelabur runcit atau yang bermodalkan nilai yang rendah mendapat peluang untuk melabur.", "Faedah lain yang didapati sekiranya pelaburan dalam saham amanah disertai oleh masyarakat adalah mengurangkan inflasi dalam negara. Hal ini sedikit sebanyak berkaitan dengan hubungan pengguna dan harga sesebuah produk atau barang yang dijual di pasaraya. Jika permintaan pengguna tinggi maka harga barang tersebut akan ditawarkan ke harga yang lebih tinggi daripada biasa dan jika tiada permintaan maka harga barang tersebut akan menjunam. Justeru, jika kita sebagai pengguna mempunyai kuasa membeli yang tinggi, kadar inflasi dapat dikurangkan. Di sinilah kepentingan melabur di saham amanah kerana ia dapat memberikan pulangan wang yang berganda walaupun dalam tempoh masa yang lama tetapi dapat menambah wang simpanan masing-masing. Tambahan pula, pelaburan saham amanah dapat membantu meningkatkan ekonomi negara kerana wang pelaburan tersebut digunakan oleh kerajaan untuk membangunkan pelbagai sektor yang menyumbang kepada pendapatan negara. Sekaligus, manfaatnya akan diterima oleh kita dalam bentuk infrastruktur yang lengkap serta peluang pekerjaan yang baik."]}, {"li": ["Manfaat Sains dan Teknologi Kepada Kehidupan Manusia", "Contoh Karangan Kebaikan/ Pentingnya Sains dan Teknologi Dalam Kehidupan Manusia", "Memudahkan komunikasi antara manusia", "Menyumbang kepada perkembangan industri kesihatan", "Meningkatkan sektor pendidikan", "Memulihara dan memelihara alam sekitar", "Memudahkan pergerakan manusia", "Meningkatkan hasil pertanian dan agrikultur"], "p": ["Sains dan teknologi dilihat sebagai satu perkara yang prima dalam kehidupan manusia sejak memasuki abad ke 21. Perkembangannya dilihat tumbuh ibarat cendawan selepas hujan apabila kos menggunakan teknologi semakin berpatutan dan dikomersialkan sesuai dengan kehidupan manusia. Mungkin kehadiran teknologi pada zaman dahulu tidak mempunyai ekosistem yang seimbang untuk disokong. Kini, perkembangan yang pesat dirai malah menjadi perlumbaan antara negara-negara maju seperti Amerika Syarikat dan Jepun. Pelbagai manfaat\u00a0 yang diperoleh kesan daripada perkembangan terhadap kehidupan manusia. Ada juga yang mendatangkan mudarat tetapi sebagai masyarakat yang berminda kelas pertama, kita perlu membuang yang keruh dan mengambil yang jernih. Oleh itu, wajar untuk kita bincangkan apakah kepentingan sains & teknologi dalam kehidupan manusia?", "Antara kepentingannya adalah memudahkan komunikasi antara manusia. Dalam mendepani era globalisasi ini, kita dapat berhubung dengan semua manusia di segenap pelusuk dunia walaupun berbeza bahasa dengan adanya teknologi. Perbezaan bahasa yang sebelum ini perlu mengambil masa ynag lama untuk dipelajari boleh diselesaikan dalam beberapa saat sahaja. Impaknya, pelbagai ilmu, budaya dan juga perkara-perkara lain dapat dikongsi dan dimanfaatkan bersama-sama.\u00a0 Selain itu, kita juga dapat berhubung antara satu sama lain tanpa mengira masa dan jarak pada hari ini dan kesannya bukan sahaja pada sektor ekonomi malah mengubah cara sosial masyarakat masa kini. Misalnya penggunaan aplikasi Whatsapp yang membolehkan kita menghantar mesej atau membuat panggilan video kepada kenalan kita hasil daripada ciptaan teknologi dan penggunaan sains yang difahami oleh manusia hari ini. Bak kata pepatah Melayu, lain dahulu lain sekarang. Intihannya, perkembangannyamembuka ruang komunikasi antara manusia yang tidak pernah dibayangkan pada zaman dahulu.", "Di samping itu, hasil perkembangannya telah menyumbang kepada kemajuan industri kesihatan secara global. Pelbagai ubat dan rawatan baharu yang dapat dihasilkan bagi merawat pesakit-pesakit yang menghidapi pelbagai jenis penyakit. Ia juga membantu dalam mencegah penyakit-penyakit berjangkit daripada menular dan mengorbankan ribuan nyawa manusia seperti zaman dahulu. Kini, ianya telah menjadikan makmal perubatan sebuah institusi yang penting bagi manusia untuk mengkaji dan mencari penawar kepada penyakit-penyakit yang memudaratkan kehidupan manusia. Selain itu, kolaborasi antara sains & teknologi juga menyumbang kepada obeservasi kesihatan kendiri apabila jam tangan pintar berjaya dicipta. Pemakai jam tangan ini dapat melihat kadar degupan jantung yang memberi indikasi kepada tahap kesihatan seseorang individu. Sekiranya setiap individu dapat menggunakan jam ini dan menjaga kesihatan secara kendiri, ia pasti dapat melahirkan masyarakat yang sihat dan sejahtera. Izharnya, pelabgai manfaat dari sudut kesihatan yang kita peroleh hasil daripada perkembangan sains & teknologi. Kita hendaklah menyediakan payung sebelum hujan supaya tidak kesal dikemudian hari.", "Kepentingan lain yang ketara hasil daripada perkembangan sains & teknologi adalah meningkatkan sektor pendidikan. Sebelum ini, pendidikan khususnya di peringkat tertiari menggunakan kaedah yang mengambil masa yang lama kerana pelajar perlu menelaah dan mentafsir buku-buku yang berkaitan untuk menghasilkan laporan atau menyiapkan tugasan. Tetapi dengan kemudahan Internet, pelajar boleh menyediakan laporan atau menyiapkan tugasan dalam tempoh masa yang lebih pantas. manakal bagi pelajar di peringkat rendah, pendidikan secara interaktif semakin diketengahkan supaya dapat menarik minat pelajar. Ia bukan sahaja memberi kesan terhadap ilmu dan pengetahuan pelajar malah membantu mereka untuk berfikir secara kreatif dan inovatif. Pada masa akan datang, tiada lagi pembelajaran yang membosankan dan kanak-kanak dapat menikmati ilmu dan pengetahuan dalam bentuk yang mereka sukai. Justifikasinya, dengan adanya perkembangan sains & teknologi maka pendidikan dapat ditambah baik dan memberi kesan yang positif serta efisien kepada masyarakat. Hal ini demikian kerana, laut yang ditimba tidak akan kering.", "Pada waktu yang sama, pemuliharaan dan pemeliharaan alam sekitar dapat direalisasikan dengan perkembangan sains & teknologi. Saban hari kita disiarkan dengan berita bencana alam yang menimpa kawasan tertentu seperti pembakaran hutan semulajadi, tanah runtuh, banjir kilat dan ribut yang luar biasa. Para saintis telah pun menyatakan sejak beberapa tahun dahulu bahawa ekosistem dunia menjadi tidak seimbang dek kerana ketamakan manusia mengejar pembangunan tanpa memikirkan kesannya. Perindustrian,\u00a0 pembuangan sampah dan pelbagai lagi masalah yang menyumbang kepada pemanasan global serta efek rumah hijau yang menggangu ekosistem bumi. Maka, sains & teknologi adalah penyelamat kepada spesis manusia jika ingin terus menetap di muka bumi ini. Ciptaan teknologi yang mesra alam dan alternatif kepada sumber boleh diperbaharui perlu disokong supaya sumber alam yang tidak boleh diperbaharui, tidak dimusnahkan. Tamsilnya, penggunaan kereta elektrik yang mengurangkan penghasilan karbon serta menggunakan tenaga boleh diperbaharui. Tuntasnya, perkembangan sains & teknologi penting dalam mengekalkan khazanah alam yang kita miliki hari ini demi masa hadapan kerana generasi hari ini hanyalah menumpang sumber dan khazanah yang dimiliki generasi akan datang.", "Kesimpulan kepada perbincangan di atas, sains & teknologi adalah komponen yang mustahak dalam kehidupan manusia serta memainkan peranan yang penting dalam kelangsungan hidup manusia. Sinergi antara dua komponen ini dapat membawa ketamadunan manusia ke satu tahap yang lebih tinggi. Persis kata peribahasa Melayu, kalau tidak dipecahkan ruyung, manakan dapat sagunya. Namun begitu, dalam mengejar kemajuan diharapkan usaha untuk memastikan ia dimanfaatkan oleh segenap pelusuk manusia tanpa mengira darjat atau latar belakang juga diberi perhatian. Masih banyak negara yang ketinggalan dari segi aplikasi sains & teknologi. Sekiranya sains & teknologi tersebut penting untuk kebajikan manusia seperti penghasilan air bersih dan pertanian yang efisien maka ia wajar disokong serta diberikan secara percuma atas dasar kemanusiaan. Semoga sains & teknologi menjadi komponen yang dimanfaatkan oleh manusia untuk kebaikan dan bukannya kemudaratan."]}, {"li": ["Kebaikan Koperasi Sekolah (Faedah Penubuhan)", "Contoh Karangan Kebaikan Penubuhan Koperasi Sekolah Kepada Warga Sekolah", "Mendedahkan pelajar kepada asas perniagaan", "Menambah sumber kewangan sekolah", "Mudah mendapat barangan dan perkhidmatan", "Memupuk nilai-nilai murni", "Mendapat harga barang yang lebih murah"], "p": ["Antara kebaikan penubuhan koperasi sekolah adalah ia dapat mendedahkan pelajar kepada asas perniagaan. Lazimnya, koperasi sekolah akan membuka keahlian kepada pelajar dan guru untuk bersama-sama menguruskan semua urusan jual beli, kewangan dan bermacam lagi. Dengan penglibatan daripada pelajar, mereka dapat melalui pengalaman menguruskan sebuah perniagaan daripada menempah barang jualan sehingga menjual kepada pengguna. Ini secara tidak langsung telah memberikan pelajar didikan di luar kelas yang mampu membentuk pelajar yang lebih holistik untuk diri mereka. Tambahan pula, ia dapat membuka minat pelajar untuk menceburi bidang berkaitan perniagaan seperti perakaunan atau keusahawanan yang boleh menjadi\u00a0 profesion mereka setelah menjadi dewasa kelak. Situasi ini bertepatan dengan pepatah melayu,\u00a0melentur buluh biarlah dari rebungnya. Izharnya, koperasi sekolah membuka peluang pelajar dalam mempelajari bidang perniagaan yang tidak boleh didapati di dalam kelas.", "Pada masa yang sama, koperasi sekolah memberi faedah dari segi menambah sumber kewangan sekolah. Seperti yang telah saya sebutkan, jika perniagaan diuruskan dengan baik maka, keuntungannya akan berganda-ganda. Mutakhir ini, keadaan ekonomi yang tidak menentu serta kenaikan kos sara hidup sedikit sebanyak menganggu perihal kewangan pelajar dan juga guru. Sumbangan yang diterima daripada Persatuan Ibu, Bapa dan Guru (PIBG) tidak memberangsangkan dan merencat beberapa aktiviti yang dirancang oleh pihak sekolah. Justeru, koperasi sekolah boleh menjadi sumber alternatif daripada pihak sekolah untuk mendapatkan bantuan kewangan. Seabhagian keuntungan yang diperoleh hasil jualan daripada koperasi sekolah dapat disumbangkan kepada pihak sekolah pada setiap tahun. Pihak sekolah pula hendaklah memanfaatkan sumbangan tersebut dengan baik dimana ia boleh digunakan untuk memperbaiki atau menambah infrastruktur sekolah atau menganjurkan aktiviti yang memanfaatkan warga sekolah. Kesannya, setiap warga sekolah akan berasa selesa dan gembira apabila keuntungan pembelian mereka di koperasi sekolah digunakan untuk memanfaatkan mereka juga.", "Kepentingan lain wujudnya koperasi di sekolah adalah ia memudahkan pelajar serta guru untuk mendapatkan barangan atau perkhidmatan di sekolah. Kadang kala, guru atau ibu bapa tidak mempunyai masa untuk memastikan pelajar membawa segala alat tulis yang perlu untuk digunakan di dalam kelas, maka koperasi sekolah dapat memastikan pelajar sentiasa mempunyai barang seperti alat tulis demi pembelajaran yang lebih selesa. Selain itu, perkhidmatan seperti fotostat yang diadakan di beberapa koperasi sekolah dapat membantu guru dan pelajar dalam proses pengajaran dan pembelajaran. Malahan harga barang atau perkhidmatan yang disediakan di koperasi sekolah adalah lebih murah berbanding di luar sekolah. Hal ini secara langsung dapat membantu pelajar yang kurang berkemampuan untuk memiliki alat tulis atau buku nota yang sama seperti pelajar lain. Intihannya, koperasi sekolah sangat penting\u00a0 untuk memudahkan urusan warga-warga sekolah.", "Dari sudut yang lain, koperasi sekolah dapat memupuk nilai-nilai murni dalam kalangan pelajar. Hal ini kerana, pelajar yang terlibat menjadi ahli koperasi akan menghadapi pelbagai situasi yang menguji jati diri mereka. Contohnya apabila ditugaskan untuk menjaga urusan jual beli di koperasi, pelajar perlu bersifat amanah untuk menjaga urusan kewangan yang terlibat dengan memberikan jumlah pulangan baki yang tepat serta tidak mengambil wang ke dalam poket sendiri. Pelajar juga akan terdedah dengan sifat menepati masa kerana perlu menghadirkan diri pada masa yang tepat apabila bertugas menjaga koperasi sekolah masing-masing. Tegasnya, banyak nilai murni yang dapat disemat dalam diri pelajar sekiranya mereka melibatkan diri dengan koperasi sekolah. Persis peribahasa Melayu, yang baik dijadikan teladan, yang buruk dijadikan sempadan.", "Kesimpulannya, banyak manfaat dan kebaikan koperasi sekolah kepada pelajar dan guru. Sesungguhnya, aktiviti seperti menyertai koperasi sekolah oleh pelajar adalah mustahak bagi mereka untuk mempelajari sesuatu di luar bilik darjah. Pengalaman yang bakal mereka peroleh tidak menyumbang kepada akademik mereka tetapi membantu dalam membentuk diri dan kemahiran mereka untuk masa akan datang. Kita tidak mahu anak-anak muda menjadi\u00a0seperti katak di bawah tempurung apabila menjadi seorang dewasa. Justeru, pihak sekolah, ibu bapa, masyarakat dan juga kerajaan perlu berganding bahu dalam menyokong setiap inisiatif yang dapat meningkatkan tahap koperasi sekolah agar ia memberikan manfaat yang berganda kepada semua warga sekolah. Sekaligus dapat membentuk komuniti yang pandai berniaga dengan etika dan nilai murni yang terbaik."]}, {"li": ["Analisis Lengkap Sajak Kudup Perang", "Maksud Sajak", "Tema", "Persoalan", "Gaya Bahasa", "Nilai", "Pengajaran", "Persoalan kemampuan dan kewibawaan pemimpinContoh: Pelbagai kekeliruan tentang kepahlawanan sebenar menyebabkan manusia tertanta-tanya tentang pemimpin sebenar yang benar-benar berkewibawaan mencipta sejarah", "Contoh: Pelbagai kekeliruan tentang kepahlawanan sebenar menyebabkan manusia tertanta-tanya tentang pemimpin sebenar yang benar-benar berkewibawaan mencipta sejarah", "Persoalan keadilan dan kesaksamaan yang mudah tergugatContoh: Pemimpin perang yang sedang berkuasa akan sentiasa membuat kezaliman dan menyimpan perasaan dendam", "Contoh: Pemimpin perang yang sedang berkuasa akan sentiasa membuat kezaliman dan menyimpan perasaan dendam", "Persoalan mementingkan diri dalam kalangan pemimpinContoh: Tuah sebagai pendekar paling gagah kerana kesetiaan Tuah yang tidak berbelah bahagi terhadap istana. Oleh itu, Tuah tidak akan bersikap saksama walaupun adanya pendustaan sehingga sanggup membiarkan kesengsaraan berlaku di kota", "Contoh: Tuah sebagai pendekar paling gagah kerana kesetiaan Tuah yang tidak berbelah bahagi terhadap istana. Oleh itu, Tuah tidak akan bersikap saksama walaupun adanya pendustaan sehingga sanggup membiarkan kesengsaraan berlaku di kota", "Persoalan peperangan yang merugikan kehidupanContoh: Peperangan penuh dengan muslihat dan berita palsu yang menghapuskan kebenaran dan membenarkan yang salah. Perang juga membangkitkan keganasan dalam kehidupan yang damai.", "Contoh: Peperangan penuh dengan muslihat dan berita palsu yang menghapuskan kebenaran dan membenarkan yang salah. Perang juga membangkitkan keganasan dalam kehidupan yang damai.", "Personafikasi : membajakan kezaliman \u2013 sering mengudupkan putik dendam", "Simile : perca-perca bahagia \u2013 seperti perawan", "Metafora : mengudupkan putik dendam, kepada jari-jemari takdir, menumbuhkan kelopak rahsia", "Hiperbola", "Sinkope : andai namamu Tuah, kita masih/ andai namamu Jebat, kita masih tidak", "Responsi : mewarnakan keindahan pada hodohnya/ menjungkitkan amarah pada damainya", "Imejan atau imej alam :\u00a0 ke luar jendela; sewaktu fajar menghembus, ringkik kuda, gemerincing", "Keadilan", "Kebijaksanaan", "Bertanggungjawab", "Amanah", "Rasional", "Keberanian", "Kita mestilah bersikap amanah dalam menjalankan tanggungjawab terutamanya sebagai seorang pemimpin.", "Kita hendaklah bersifat adil dan saksama dalam menjalankan tugas agar setiap orang dapat manfaat bersama yang menguntungkan semua.", "Kita seharusnya berani untuk menyoal pemimpin dan memilih pemimpin yang berwibawa dan layak untuk mengemudi sesebuah organisasi", "Kita sewajarnya mengamalkan sifat rasional dalam membuat keputusan yang melibatkan pelbagai pemegang taruh", "Kita hendaklah berusaha membina negara selepas peperangan berlaku."], "p": []}, {"li": ["Berjimat Cermat Amalan Yang Mulia", "Contoh Karangan Berjimat Cermat Amalan Mulia", "Merancang perbelanjaan harian", "Mendahulukan keperluan daripada kemahuan", "Membandingkan harga", "Membawa bekalan makanan sendiri", "Meminimakan barangan elektronik", "Menabung di bank atau institusi kewangan"], "p": ["Pada era globalisasi ini, kerancakan pertumbuhan ekonomi negara dan dunia menjadi agenda utama dalam mengecapi kejayaan. Namun, kita sering kali tersentak dengan isu-isu yang menyebabkan ekonomi terpaksa direncatkan dan mengakibatkan gelombang inflasi berlaku secara domestik dan global. Ketidak tentuan ekonomi dan kenaikan kos sara hidup telah mendorong masyarakat konvensional hari ini mengamalkan amalan berjimat cermat untuk keluar daripada kepompong inflasi. Pihak kerajaan pula memberikan bantuan pada kadar yang tidak mencukupi dan rakyat perlu melakukan inisiatif kendiri bagi meringankan beban kewangan yang dihadapi hari ini. Persoalannya, apakah amalan berjimat cermat yang boleh dipraktikkan oleh seluruh ahli masyarakat? Usaha yang istiqamah dan menyeluruh pasti akan membuahkan hasil jika setiap di antara kita mengimplimentasikannya dalam kehidupan seharian kerana berjimat cermat adalah amalan yang mulia.", "Amalan yang digalakkan bagi berjimat cermat adalah melakukan rancangan perbelanjaan. Langkah pengurusan kewangan ini adalah untuk memastikan aliran wang yang dibelanjakan berbaloi dan tidak merugikan kita. Sebagai seorang yang dewasa, kita seharusnya menetapkan matlamat kewangan yang menggambarkan perkara yang ingin dikecapi dengan wang sendiri dalam jangka masa tertentu. Misalnya jika kita ingin membeli rumah atau kereta, berapa peratus daripada jumlah gaji yang perlu\u00a0 disimpan untuk memiliki rumah pada masa akan datang? Persoalan ini menjadi suatu polemik dalam kalangan masyarakat terutamanya golongan muda yang baru memasuki alam pekerjaan. Jika tiada bimbingan dan panduan yang betul dalam merancang perbelanjaan, kelak nanti beban kewangan akan memakan diri sendiri. Selain menetapkan matlamat kewangan dalam jangka masa yang diingnkan, kita perlu menyenaraikan semua jenis perbelanjaan anda. Hal ini demikian kerana rekod kewangan adalah bukti tabiat perbelanjaan dan mudah untuk kita menganalisis perbelanjaan yang betul dan yang salah.", "Dalam masa yang sama, kita juga hendaklah mementingkan keperluan daripada kehendak. Senario ini dilihat menjadi kelaziman anak muda hari ini apabila kehendak diri diutamakan sehingga sanggup berhutang keliling pinggang hanya untuk mendapat kepuasan atau pujian daripada orang lain. Pengaruh media sosial oleh golongan berharta dan selebriti yang riak dalam menunjukkan kemewahan menjadi antara penyebab ramai di antara anak muda yang berbelanja untuk mendapatkan kehidupan yang mewah seperti selebriti. Sebaliknya, golongan muda khususnya yang baru mendapat pekerjaan perlu berjimat cermat dengan membeli barang keperluan dan menyimpan atau melabur wang bagi kemudahan di masa hadapan. Utamakan keperluan seperti mencarum insurans kesihatan kerana malang tidak berbau. Sekiranya kita terlibat dengan kemalangan dan sebagainya, caruman insurans sedikit sebanyak dapat membantu mengurangkan kos perubatan yang semakin meningkat dari tahun ke tahun. Pakaian berjenama, percutian ke luar negara dan kereta mewah bukanlah keperluan sebaliknya ia adalah bonus kepada sesetengah orang yang mampu untuk memilikinya tetapi tanpa perlu berhutang.", "Seterusnya, amalan berjimat-cermat yang boleh diamalkan oleh setiap ahli masyarakat adalah dengan melakukan perbandingan harga sebelum membeli-belah. Mutakhir ini, terdapat pasaraya yang menjual secara borang dan pasaraya yang menjual barangan import berkualiti tinggi. Maka, pengguna perlulah bersikap bijak dengan membeli produk yang berbaloi dari segi kualiti dan juga berpatutan pada harganya. Pengguna masa kini juga mempunyai pilihan yang lebih baik berbanding waktu dahulu kerana kita boleh memilih untuk membeli di pasaraya atau membeli secara maya di atas talian. Kehadiran aplikasi perniagaan secara atas talian bukan sahaja memudahkan pengguna malah mampu memberikan harga yang lebih murah berbanding harga produk yang dikehendaki di pasaran. Tambahan pula promosi dan baucer yang pelbagai ditawarkan oleh aplikasi-aplikasi perniagaan atas talian seharusnya menjadi rebutan setiap orang kerana ia memberikan penjimatan yang berbaloi. Kesannya, perbandingan harga produk sebelum membeli adalah amalan yang tepat bagi meringankan beban kewangan kita hari ini.", "Di samping itu, amalan berjimat cermat boleh diimplementasikan dengan menyediakan bekalan makanan sendiri ke tempat kerja dan juga kepada anak-anak di sekolah. Membawa bekalan makanan secara sendiri dari rumah memberikan pelbagai manfaat kepada kita antaranya adalah menjimatkan wang. Sejak dua, tiga tahun kebelakangan ini, harga makanan di restoran semakin meningkat terutamanya di rangkaian restoran makanan segera. Oleh itu, dengan membeli bahan masakan dan barang mentah sendiri serta memasak juadah yang diinginkan, kita dapat meneliti jumlah perbelanjaan yang digunakan. Seterusnya, kita boleh membandingkan perbelanjaan makan di restoran atau menyediakan makanan sendiri yang lebih menguntungkan. Penyediaan bekalan makanan secara sendiri juga membantu kita dalam mengamalkan makanan berkhasiat dan secara tidak langsung memberikan manfaat kesihatan kepada diri dan juga keluarga tersayang. Kekangan masa mungkin menjadikan amalan ini sukar untuk dilakukan namun pepatah melayu ada berkata hendak seribu daya tak hendak seribu dalih.", "Tuntasnya, pelbagai amalan berjimat cermat yang boleh dilaksanakan oleh setiap ahli masyarakat dalam mendepani ketidak tentuan ekonomi masa kini. Kesedaran tentang pengurusan kewangan adalah menjadi tanggungjawab semua pihak. Kerajaan seharusnya bersikap proaktif dengan menjadikan pengurusan kewangan sebagai subjek yang perlu dipelajari oleh semua ahli masyarakat. Tindakan seperti ini dapat melahirkan masyarakat yang cakna dan sentiasa berusaha ke arah memajukan ekonomi diri, masyarakat dan negara. Setiap agama dan kepercayaan pasti mengetengahkan nilai kesederhanaan yang sepatutnya menjadi iltizam setiap penganutnya. Namun, kuasa dan harta mengaburi nilai kemanusiaan yang merupakan elemen penting dalam mewujudkan masyarakat yang harmoni, aman dan damai. Semoga setiap di antara kita sedar dan mula mengamalkan amalan berjimat cermat dalam kehidupan harian masing-masing agar kemuliaan yang tersembunyi disebalik amalan ini menjadi pendorong kepada lahirnya masyarakat yang progesif dan konservatif."]}, {"li": ["Cara-Cara Memperoleh Kejayaan Cemerlang Dalam Pelajaran", "Contoh Karangan Cara-Cara Memperoleh Kecemerlangan Akademik", "menumpukan perhatian penuh ketika di dalam kelas", "menyediakan jadual waktu bagi mengulang kaji pelajaran", "menjalinkan hubungan yang baik dengan guru dan rakan-rakan", "mengadakan perbincangan secara berkumpulan", "mengelakkan diri daripada masalah disiplin", "mempelajari dan mengamalkan ajaran agama"], "p": ["Dalam mendepani arus modenisasi hari ini, setiap di antara kita ingin mencapai kejayaan dalam apa jua perkara yang diceburi. Sebagai seorang pelajar, kecemerlangan akademik merupakan salah satu pencapaian yang diidam-idamkan supaya mendapat peluang yang lebih baik di masa hadapan. Jumlah pelajar yang semakin bertambah dari tahun ke tahun telah menimbulkan persaingan kompetitif yang sangat sengit di mana hanya pelajar yang terbaik sahaja mendapat tawaran biasiswa dan penempatan di institusi pengajian tinggi dalam kursus yang diinginkan. Lebih-lebih lagi, dalam keadaan ekonomi yang tidak menentu dan kenaikan kos sara hidup telah membuatkan pelajar berazam untuk mendapatkan karier pekerjaan yang stabil supaya menjamin kesejahteraan hidup serta melengkapkan diri dengan keperluan asas seperti rumah, kereta dan makan-minum. Justeru, pelajar seharusnya mengenali kaedah terbaik dalam mendapatkan kecemerlangan akademik supaya tidak sesal dahulu pendapatan, sesal kemudian tidak berguna. Persoalannya, apakah cara-cara memperoleh kecemerlangan akademik yang harus dilakukan oleh para pelajar pada masa kini?", "Prakarsa utama yang wajar dilakukan oleh setiap pelajar untuk memperoleh kecermelangan akademik adalah dengan menumpukan perhatian penuh ketika sesi pengajaran dan pembelajaran di dalam kelas. Sesi persekolahan merupakan waktu utama pelajar menelaah ilmu bersama guru-guru untuk membimbing dan memberikan panduan yang sebetulnya. Pelajar perlu memanfaatkan waktu ini dengan memberikan tumpuan penuh kepada pengajaran guru dan mencatit nota yang tidak dinyatakan di dalam buku teks. Guru pula perlu memastikan pelajar memahami apa yang diajar dan memberikan ruang kepada mereka untuk bertanya. Perumpamaan malu bertanya sesat jalan harus diingatkan kepada pelajar kerana jika kita malu atau bersikap bodoh sombong, pasti kita tidak akan memahami dengan betul apa yang dipelajari dan tidak mendapat kecemerlangan akademik. Selain itu, suasana yang kondusif di dalam kelas juga penting agar proses pengajaran dan pembelajaran berjalan dengan lancar. Bayangkan jika keadaan meja dan kerusi pelajar rapuh dan kipas di siling kelas tidak berfungsi dengan baik, maka pelajar akan kepanasan dan tidak selesa untuk belajar seterusnya mengalihkan tumpuan pelajar. Izharnya, menumpukan perhatian di dalam kelas dapat memastikan pelajar mencapai kecemerlangan akademik kerana belakang parang pun kalau diasah nescaya akan tajam.", "Kaedah lain dalam memastikan para pelajar mendapat kecemerlangan akademik adalah dengan menyediakan jadual waktu bagi mengulang kaji pelajaran. Peruntukan membahagi masa untuk belajar dan mengulang kaji adalah penting untuk meningkatkan tahap memori jangka pendek kita menjadi memori jangka panjang. Ibu, bapa dan guru perlu memberikan panduan kepada pelajar untuk menyusun jadual waktu mereka supaya bersesuaian dengan rutin harian masing-masing. Hal ini demikian kerana terdapat pelajar yang aktif menyertai aktiviti kokurikulum seperti menyertai latihan bola jaring dan mereka akan berasa letih setelah pulang daripada aktiviti tersebut. Dalam situasi ini, pelajar boleh mengulang kaji pelajaran yang mudah seperti matematik yang tidak memerlukan daya pemikiran yang banyak. Pada mulanya, mungkin sukar untuk pelajar meluangkan masa sekurang-kurangnya 3 jam sehari untuk mengulang kaji tetapi bak kata pepatah melayu, alah bisa tegal biasa. Intihannya, pelajar yang komited untuk mendapat kecemerlangan akademik akan mengikut jadual waktu untuk mengulang kaji pelajaran di samping dapat memupuk sikap menepati masa dalam diri mereka.", "Jika dilihat pada sudut yang berlainan, pelajar mampu memperoleh kecemerlangan akademik dengan menjalinkan hubungan yang baik antara guru dan rakan-rakan. Perkara ini kerana pelajar yang baru berusia setahun jagung memerlukan persekitaran yang positif. Masyarakat kita mempunyai stigma bahawa hanya pelajar yang pandai sahaja yang akan mempunyai masa hadapan yang cerah. Stigma lama ini telah memakan diri masyarakat konvensional hari ini kerana golongan yang kurang cerdik terlibat dengan pelbagai masalah sosial seperti merempit dan sebagainya. Mulai hari ini, kita perlu melakukan anjakan paradigma dengan memberikan tumpuan yang sama rata kepada setiap pelajar kerana mereka mempunyai potensi yang berbeza-beza. Ibu dan bapa perlu menjadi tauladan terbaik di rumah dan diteruskan oleh guru-guru di sekolah yang memberi bimbingan serta bayangan kepada diri pelajar bahawa mereka sangat berharga kepada keluarga, masyarakat dan juga negara. Apabila persekitaran pelajar memberi sokongan dan galakan yang diperlukan oleh pelajar, pastinya mereka akan terdorong untuk melakukan yang terbaik demi kemaslahatan orang sekelilingnya. Natijahnya, jalinan hubungan yang baik sama ada di antara keluarga, guru dan rakan-rakan akan membentuk peribadi yang mulia dalam kalangan pelajar seterusnya menyumbang kepada usaha mencapai kecemerlangan akademik.", "Pada masa yang sama, pelajar boleh mencapai kecemerlangan akademik dengan cara mengadakan perbincangan secara berkumpulan dengan lebih kerap. Umum sedia maklum, semakin tinggi tahap pembelajaran pelajar, makin banyak subjek dan mata pelajaran yang perlu ditelaah pelajar sebelum menduduki peperiksaan. Oleh sebab itu, antara kaedah yang boleh membantu pelajar menguasai setiap mata pelajaran yang diambil adalah dengan membuat perbincangan secara berkumpulan. Sebagai contoh, Ali menguasai mata pelajaran Bahasa Melayu, Ravi pula menguasai mata pelajaran Bahasa Inggeris dan Chong menguasai mata pelajaran Matematik. Makanya, jika mereka bertiga duduk secara berkumpulan dan mengulang kaji setiap mata pelajaran tersebut bersama-sama, mereka dapat bantu-membantu rakan yang ketinggalan atau kurang memahami apa yang dipelajari. Ibarat berat sama dipikul ringan sama dijinjing. Perbincangan secara berkumpulan juga dapat memberikan input yang bermanfaat kepada pelajar apabila membincangkan soalan yang menguji kemahiran berfikir aras tinggi. Setiap di antara pelajar yang menyertai perbincangan dapat mengutarakan pendapat atau idea masing-masing kerana pengetahuan dan pemahaman mereka terhadap sesuatu perkara adalah berbeza. Hasilnya, jawapan yang holistik dapat dirumuskan secara kolektif dan memberi faedah kepada semua yang menyertai perbincangan secara berkumpulan.", "Berdasarkan perbincangan di atas, dapat kita simpulkan bahawa banyak cara yang boleh digarap oleh para pelajar untuk mencapai kecemerlangan akademik. Sebagai seorang pelajar yang bertanggungjawab, mencapai kecemerlangan akademik merupakan sasaran utama sepanjang berada di institusi pendidikan sama ada sekolah ataupun universiti. Berbekalkan semangat yang kental dan sifat tidak berputus-asa, pelajar pasti dapat mencapai objektif masing-masing ibarat genggam bara api biar sampai jadi arang. Pelajar juga perlu sedar bahawa untuk mendapatkan kejayaan tidak semudah yang disangka. Setiap perkara pasti akan mempunyai halangan dan rintangan yang perlu ditempuh sebelum kita sampai ke peringkat yang diingankan. Persis peribahasa Melayu, berakit-rakit ke hulu, berenang-renang ke tepian, bersakit-sakit dahulu, bersenang-senang kemudian. Semoga inisiatif membentuk masyarakat yang inteligensia disokong dan diberikan tumpuan sepenuhnya agar generasi yang intelek dan progesif dilahirkan dan membawa negara ke tahap kemajuan yang terbaik."]}, {"li": ["Senarai Politeknik Di Seluruh Malaysia Beserta Kursus Pengajian Yang Ditawarkan", "Jenis Politeknik", "Nama Politeknik, Alamat, Laman Web Dan Kursus Pengajian", "Politeknik Premier", "Politeknik Metro", "Politeknik Konvensional", "Ke arah institusi yang menganugerahkanijazah", "Autonomi separa", "Syarat kemasukan pelajar setara Universiti Awam", "Bidang perkhidmatan", "Berasaskan persekitaran sosio ekonomimasyarakat bandar", "Program pembelajaran teradun", "Berdekatan dengan pengangkutan awamdan kemudahan", "Syarat kemasukan minimum", "Kepelbagaian program", "Berasaskan keperluan wilayah dannegara", "Lokasi merentasi seluruh negara", "Syarat kemasukan minimum"], "p": []}, {"li": ["Ciri-Ciri Pekerja Cemerlang Yang Dicari Oleh Majikan", "Contoh Karangan Ciri-Ciri Pekerja Cemerlang Yang Menjadi Idaman Para Majikan", "Menonjolkan ketrampilan diri yang menarik", "Bersikap proaktif dalam menyelesaikan masalah", "Mempunyai kemahiran komunikasi yang baik", "Menunjukkan kemahiran pengurusan yang tinggi", "Bersikap jujur", "Berintergriti tinggi"], "p": ["Setiap majikan pastinya mengidam-idamkan pekerja yang mempunyai ciri-ciri terbaik. Hal ini demikian kerana ia memberikan kemudahan kepada mereka untuk mengurus pekerja tersebut dan seterusnya mempercayai mereka untuk menjalankan tugasan yang ditetapkan. Dari sudut pandang pekerja pula, adalah penting untuk anda mengetahui ciri-ciri yang diidamkan oleh majikan supaya dapat mempersiapkan diri sebelum memohon pekerjaan atau menghadiri temuduga bersama bakal majikan masing-masing. Setiap majikan mempunyai ciri pilihan mereka berdasarkan corak perniagaan atau kerja yang dijalankan. Jika ia melibatkan pekerjaan fizikal sudah tentu kekuatan menjadi pilihan majikan. Namun, sikap dan perangai setiap manusia berlainan bak kata pepatah Melayu rambut sama hitam, hati lain-lain. Wajar untuk kita bincangkan apakah ciri-ciri pekerja cemerlang idaman para majikan supaya dapat menjadi rujukan untuk semua.", "Antara ciri perdana yang diidamkan oleh majikan pada pekerja mereka adalah mempunyai ketrampilan diri yang menarik. Ketrampilan diri adalah gaya yang ditunjukkan oleh setiap individu seperti berpakaian kemas, menyisir rambut dengan rapi dan memakai bau-bauan yang menenangkan. Ciri ini adalah penting terutamanya dalam bidang yang memerlukan pekerja menjadi wakil kepada syarikat atau majikan dan pelanggan yang berurusan dengan mereka akan berasa tertarik dengan nilai yang ditunjukkan oleh pekerja. Bukan setakat itu sahaja, pekerja yang mempunyai keyakinan diri yang baik serta dilengkapi tatasusila yang unggul pasti membantu setiap pekerja dalam syarikat atau organisasi terbabit untuk bersikap lebih profesional. Terdapat segelintir individu terutamanya golongan pencari kerja yang baharu tamat pengajian di institusi pengajian tinggi mempunyai biodata dan profil yang meyakinkan tetapi apabila datang ke sesi temuduga, kebanyakannya kurang dari segi ketrampilan diri yang menarik. Persis kata mutiara, indah khabar dari rupa. Izharnya, ketrampilan diri merupakan ciri yang diidamkan oleh majikan kerana ia membentuk imej yang mewakili syarikat atau organisasi majikan tersebut.", "Berdasarkan pemikiran minda kelas pertama, majikan lazimnya mengidamkan pekerja yang mempunyai kemahiran komunikasi yang baik. Sejak di bangku persekolahan lagi, kita telah diterapkan bahawa komunikasi merupakan kunci kepada segala peluang. Kemahiran untuk berkomunikasi pula perlu diasah dan lahir daripada pengalaman setiap individu kerana pelbagai faktor yang menyumbang kepada cara kita berkomunikasi. Sebagai majikan, mereka pastinya memerlukan pekerja yang jujur dalam menjalankan tugasan, pandai mengutarakan pendapat apabila berlaku perselisihan dan cadangan serta bijak mendengar dan memerhati apa yang dikehendaki oleh majikan. Selain itu, majikan juga gemar kepada pekerja yang pandai bergaul dan membiasakan diri dengan budaya kerja mereka. Hal ini kerana jika syarikat dan organisasi tersebut besar dan sudah lama bertapak, mereka pasti mempunyai budaya kerja yang wajar dipatuhi oleh pekerja baharu. Ibarat masuk kandang kambing mengembek, masuk kandang harimau mengaum. Tegasnya, kemahiran berkomunikasi yang tinggi akan membawa pekerja ke tahap yang lebih baik dan memberi manfaat kepada majikan.", "Pada waktu yang sama, majikan pastinya mengimpikan pekerja yang bersikap proaktif dalam menyelesaikan tugasan atau masalah yang dihadapi. Sebagai contoh, pekerja baharu mempunyai tempoh percubaan dan akan diletakkan di bawah seliaan pekerja senior di syarikat terbabit. Apabila tamat tempoh percubaan, pekerja akan bergerak sendirian dan segala tugasan dan amanah merupakan tanggungjawab mereka sendiri. Maka jika pekerja bersikap proaktif dengan sentiasa belajar dan meminta nasihat daripada pekerja yang mempunyai pengalaman yang lebih banyak berbanding diri mereka serta berani menyatakan pendapat berdasarkan teori dan pengalaman mereka sendiri, sudah pasti ia menjadi nilai tambah kepada organisasi atau syarikat majikan. Sebahagian daripada pekerja bersikap seperti lembu dicucuk hidung yang menunggu arahan daripada majikan baru ingin menyelesaikan tugasan mereka. Nescaya perkembangan karier pekerja tersebut tidak akan kemana-mana. Peribahasa melayu berkata, kalau takut dilambung ombak jangan berumah ditepi pantai. Sekiranya kita ingin berjaya, kita hendaklah berani menempuh rintangan dan berusaha lebih daripada biasa supaya menghasilkan keputusan yang luar biasa.", "Akhir sekali, ciri yang diidamkan oleh majikan pada para pekerja mereka adalah mempunyai kemahiran pengurusan yang tinggi. Ketidak tentuan ekonomi masa kini telah menyebabkan budaya melakukan pelbagai kerja dalam satu masa semakin menjadi-jadi. Oleh itu, kemahiran menguruskan tugasan dan perkara-perkara lain berkaitan pekerjaan adalah penting supaya majikan tidak perlu menjana tenaga dan masa untuk melatih pekerja dalam perkara tersebut. Nilai utama yang menjadi kayu pengukur para majikan adalah ketepatan masa pekerja dalam menghadirkan diri, menyiapkan tugasan serta tidak kerap mengambil cuti sakit. Justeru, kita seharusnya memilih bidang kerjaya yang menepati kebolehan diri serta minat yang akan mendorong kita menjadi pekerja yang diidamkan oleh para majikan. Secara tidak langsung, kita akan berusaha sedaya upaya untuk mencapai objektif yang telah ditetapkan dan menepati masa dan keperluan majikan. Ibarat kata pujangga, yang bulat tidak datang bergolek, yang pipih tak datang melayang. Natijahnya, pekerja yang pandai mengurus masa dan diri pasti dapat menarik perhatian majikan untuk menawarkan pekerjaan secara tetap dan seterusnya memberi perkembangaan karier yang baik.", "Bagi menyimpulkan perbincangan yang telah dihuraikan di atas, ciri-ciri yang diidamkan oleh majikan terhadap pekerja adalah mengikut variasi dan corak syarikat atau organisasi masing-masing. Umum sedia maklum bahawa majikan merupakan kepala kepada struktur organisasi atau syarikat tetapi pekerja merupakan kaki dan tangan yang melakukan pekerjaan yang perlu bagi menjayakan objektif yang ditetapkan oleh majikan. Sehubungan dengan itu, layanan yang seyogia harus diberikan kepada semua pekerja yang berkorban tenaga dan masa demi memenuhi hasrat dan visi majikan dengan memastikan kebajikan serta kadar gaji mereka diberikan mengikut ketetapan Kementerian Sumber Manusia. Malaysia melahirkan lebih daripada 100,000 graduan pada setiap tahun dan setiap di antara mereka pasti mempunyai nilai yang berharga buat syarikat dan organisasi di seluruh negara. Dayung sudah di tangan, perahu sudah di air. Kini, ia terletak kepada para majikan untuk menggilap dan melahirkan golongan pekerja professional tempatan yang akan menjadi khazanah berguna buat negara dan nusa bangsa."]}, {"li": ["Faedah-Faedah Menyertai Aktiviti Badan Beruniform", "Contoh Karangan Aktiviti Badan Beruniform Serta Faedahnya", "melahirkan jati diri yang unggul", "mengasah kemahiran berkomunikasi dan sosial", "menjalinkan kerjasama antara satu sama lain", "memberi kecergasan fizikal dan mental", "menambah ilmu dan kemahiran di luar bilik darjah", "membentuk disiplin terbaik"], "p": ["Apabila murid menyertai badan beruniform, mereka akan didedahkan dengan pelbagai aktiviti di luar bilik darjah seperti berkawad dan mempelajari asas pertolongan cemas. Aktiviti seperti ini secara tidak langsung akan melahirkan jati diri yang unggul dalam kalangan murid. Perkara ini berlaku disebabkan setiap badan beruniform memerlukan penglibatan yang aktif dalam kalangan murid. Mereka akan diamanahkan dengan jawatan atau kedudukan yang mempunyai fungsi bagi menggerakkan aktiviti badan beruniform terbabit. Sebagai contoh, dalam setiap organisasi pasti akan dilantik pengerusi, timbalan pengerusi, setiausaha dan juga bendahari. Situasi ini akan mendedahkan pelajar kepada amanah dan tanggungjawab yang harus dipikul apabila mereka sudah dewasa kelak dan cakna akan perkara yang seharusnya dilakukan. Persis kata peribahasa Melayu, melentur buluh biarlah dari rebungnya. Intihannya, pelajar yang berjati diri unggul dan mempunyai sahsiah yang mantap akan terhasil dengan penyertaan aktif dalam badan beruniform.", "Antara faedah lain yang akan diperoleh murid-murid apabila menyertai aktiviti badan beruniform adalah meningkatkan kemahiran berkomunikasi dan sosial mereka. Mutakhir ini, ledakan teknologi mudah alih dan gajet pintar telah menyebabkan generasi muda cenderung ke arah komunikasi yang pasif. Selebriti dan golongan kaya-raya yang menguasai dunia media sosial telah menjadikan mereka cemburu dan berasa tidak adil sehingga menyebabkan kemurungan. Tambahan pula, perkembangan hiburan dan permainan secara maya telah menjadikan murid-murid untuk tidak bergaul dengan masyarakat secara realiti. Justeru, aktiviti badan beruniform yang melibatkan kumpulan yang ramai antara murid dapat membantu mereka mengasah dan memperbaiki kemahiran berkomunikasi antara satu sama lain. Tamsilnya, aktiviti badan beruniform mencampurkan murid tanpa perbezaan umur atau kelas dan di sinilah di mana mereka akan mengenali dan mempelajari cara bergaul demi menyelesaikan tugas atau objektif aktiviti yang dijalankan. Bak kata pepatah, kalau tidak dipecahkan ruyung manakan dapat sagunya.", "Seterusnya, penglibatan yang aktif dalam badan beruniform dapat memupuk semangat kerjasama antara murid-murid. Kenyataan ini selaras dengan huraian di atas kerana kebanyakan aktiviti badan beruniform melibatkan kumpulan yang ramai dan dalam mencapai sasaran aktiviti yang dianjurkan, murid perlu bekerjasama dengan rakan sepasukan bagi menempa kejayaan. Misalnya, apabila berkawad, murid yang berada dalam barisan perlu mendengar dan mematuhi arahan yang diberikan oleh ketua masing-masing. Aktiviti yang memerlukan disiplin yang tinggi dalam kalangan murid akan mencabar kebolehan mereka untuk bekerjasama bagi menghasilkan kawad yang teratur dan kemas. Maka, murid perlu membantu antara satu sama lain bagai aur dengan tebing dalam memperbetulkan kesalahan yang dibuat oleh rakan-rakan supaya hasil yang terbaik dapat dipersembahkan. Jelaslah bahawa penyertaan murid dalam badan beruniform dapat membentuk sinergi antara mereka dalam apa sahaja perkara yang bakal mereka lalui pada masa hadapan.", "Pada masa yang sama, murid-murid yang menyertai badan beruniform dapat memperkuatkan kebolehan fizikal dan mental mereka. Hal ini demikian kerana, terdapat aktiviti badan beruniform yang menguji kemampuan fizikal dan mental murid-murid. Contohnya, badan beruniform seperti pengakap dan kadet remaja sekolah akan menjalankan aktiviti perkhemahan di dalam hutan. Murid-murid akan belajar cara-cara kelangsungan hidup di dalam hutan seperti membina kawasan berteduh, menghidupkan api dan membaca peta untuk navigasi ke sessebuah lokasi. Kemahiran dan ilmu diluar bilik darjah ini bukan sahaja mencabar minda pelajar malah menguji ketahanan fizikal murid-murid terhadap aktiviti yang disertai. Bak kata pepatah, alah bisa, tegal biasa. Pembelajaran ini penting bagi murid dimana mereka sedang berada dalam fasa pertumbuhan fizikal yang rancak dan akan memberikan kecergasan rohani dan jasmani. Kesannya, generasi muda dan masyarakat yang sihat tubuh badan dapat dilahirkan seterusnya menjamin kesejahteraan hidup komuniti sejagat.", "Konklusinya, banyak faedah yang akan diperoleh murid-murid apabila mereka menyertai aktiviti badan beruniform di sekolah. Dasawarsa ini, pelajar yang cemerlang dalam kurikulum dan mempunyai pencapaian aktif dalam kokurikulum akan mendapat perhatian yang lebih disebabkan kebolehan mereka mengimbangi kedua aspek pendidikan tersebut. Oleh itu, jika pelajar ingin berjaya di peringkat kehidupan yang seterusnya, wajar untuk mereka menyertai dengan aktif dalam badan-badan beruniform di sekolah. Badan beruniform juga merupakan formula pendidikan yang berkesan bagi mengelakkan gejala sosial di samping mencambah minda anak watan. Tambahan pula, ia merupakan wadah yang efektif dalam memupuk perpaduan antara murid persis kata peribahasa ikan di laut, asam di darat, dalam periuk, bikin muafakat."]}, {"li": ["Pendaftaran Calon Persendirian SPM & SPMU 2022 Secara Online", "Tarikh Penting Pendaftaran SPMU/ SPM (Calon Persendirian)", "Cara Mendaftar Sebagai Calon Persendirian SPM & SPMU", "Dokumen Yang Diperlukan", "Panduan Semak Status Pendaftaran SPM & SPMU", "Senarai Mata Pelajaran Yang Ditawarkan", "Peringatan Kepada Calon Persendirian SPM & SPMU", "Jumlah Pembayaran Pendaftaran SPMU", "Pendaftaran Calon Persendirian STAM & UPBA", "Maklumat Lanjut", "Calon Persendirian SPMU", "Calon Persendirian SPM", "Salinan Kenyataan Semakan;", "Salinan Resit bayaran (perbankan elektronik); dan", "4 keping sampul Pos Laju Prabayar atau Pos Ekspres bersaiz A5 beralamat sendiri", "Semak Pendaftaran SPMU (Bermula 18 Julai 2022)", "Semak Pendaftaran SPM (Bermula 18 Julai 2022)", "Pastikan semua maklumat yang diberikan adalah benar dan tepat sebelum menghantar borang permohonan", "Permohonan hanya dibuka kepada calon yang pernah mengambil SPM/ SPM(V)/ SPVM/MCE/ SC/ FMC.", "Membuat permohonan pendaftaran SPMU di portal Permohonan Pendaftaran SPMU antara 08/05/2022 sehingga 23/06/2022", "Membuat permohonan pendaftaran SPM di portal Permohonan Pendaftaran SPMU antara 08/05/2022 sehingga 10/07/2022", "Buat semakan permohonan pendaftaran SPMU di portal Semakan Permohonan Pendaftaran SPMU mulai 7 Julai 2022 manakala untuk SPM pula adalah dari tarikh 25 Julai 2022.", "Pastikan borang Pernyataan Pendaftaran Peperiksaan (PPP) dicetak dan dibawa bersama maklumat peribadi dan peralatan ke pusat peperiksaan semasa tarikh peperiksaanUntuk SPMU :Permohonan pindah pusat peperiksaan antara 24/06/2022 sehingga 30/06/2022Permohonan pembetulan maklumat setelah pendaftaran berjaya dilaksanakan adalah di antara 24/06/2022 sehingga 30/06/2022Untuk SPM :Permohonan pindah pusat peperiksaan antara 09/06/2022 sehingga 22/07/2022Permohonan pembetulan maklumat setelah pendaftaran berjaya dilaksanakan adalah di antara 09/06/2022 sehingga 22/07/2022", "Untuk SPMU :Permohonan pindah pusat peperiksaan antara 24/06/2022 sehingga 30/06/2022Permohonan pembetulan maklumat setelah pendaftaran berjaya dilaksanakan adalah di antara 24/06/2022 sehingga 30/06/2022", "Permohonan pindah pusat peperiksaan antara 24/06/2022 sehingga 30/06/2022", "Permohonan pembetulan maklumat setelah pendaftaran berjaya dilaksanakan adalah di antara 24/06/2022 sehingga 30/06/2022", "Untuk SPM :Permohonan pindah pusat peperiksaan antara 09/06/2022 sehingga 22/07/2022Permohonan pembetulan maklumat setelah pendaftaran berjaya dilaksanakan adalah di antara 09/06/2022 sehingga 22/07/2022", "Permohonan pindah pusat peperiksaan antara 09/06/2022 sehingga 22/07/2022", "Permohonan pembetulan maklumat setelah pendaftaran berjaya dilaksanakan adalah di antara 09/06/2022 sehingga 22/07/2022", "Sebarang pengemaskinian maklumat (permohonan pindah pusat peperiksaan dan pembetulan maklumat) hanya boleh dibuat di JPN negeri masing-masing", "Jika ada sebarang pengemaskinian maklumat, borang Pernyataan Pendaftaran Peperiksaan (PPP) perlu dicetak semula", "Pendaftaran Peperiksaan Awam SPM, SPMU, STAM dan UPBA 2022\u00a0", "Jika pelajar gagal dalam satu matapelajaran sahaja, anda hanya perlu mengulangi mata pelajaran yang berkenaan sahaja. Contohnya jika anda lulus mata pelajaran Bahasa Melayu tetapi gagal Sejarah, anda hanya perlu mengulangi kertas Sejarah sahaja, bukannya mengulangi semua kertas SPMU", "Pelajar perlu mendaftar SPM Ulangan untuk menduduki SPMU samada sesi Jun atau November", "Umur 16 tahun dan ke atas layak untuk menduduki peperiksaan SPM serta tiada had umur untuk menduduki peperiksaan SPMU."], "p": []}, {"li": ["Demam denggi", "Keracunan makanan", "Kawasan asrama", "Kawasan kantin", "Tandas", "Kawasan Kelas", "Mengelap cermin tingkap", "Menyapu lantai", "Mengemaskan meja dan kerusi", "Kelas Paling Ceria", "Kelas Paling Teratur", "Kelas Paling Bersih", "Taman herba", "Taman orkid", "Taman burung", "Kolam ikan", "Bukit-bukau", "Pondok atau \u2018Gazebo\u2019"], "p": []}, {"li": ["Kebaikan Kerja Amal/ Sukarela (Faedah)", "Contoh Karangan Faedah Menyertai Kerja Amal Dan Sukarelawan (Kebaikan)", "Memberikan kesedaran tentang kesusahan yang dihadapi oleh sebahagian masyarakat", "Membentuk keperibadian dan nilai-nilai murni yang baik", "Mengisi masa terluang dengan perkara yang berfaedah", "Mewujudkan masyarakat yang penyayang dan bersatu padu", "Memupuk perpaduan antara masyarakat", "Melahirkan individu yang bersikap empati"], "p": ["\u201cKecil tapak tangan, nyiru ditadahkan\u201d. Peribahasa Melayu ini bermaksud orang yang mengharapkan bantuan pasti akan berasa gembira jika ada insan yang ikhlas membantunya. Ungkapan tersebut sejajar dengan kerja amal atau kesukarelawan yang lazimnya dianjurkan untuk membantu golongan yang tidak bernasib baik. Contohnya apabila musim banjir melanda bahagian pantai timur negara ini, ramai individu dan pertubuhan bukan kerajaan (NGO) yang akan menjalankan aktiviti sukarelawan bagi menyampaikan bantuan. Sebagai masyarakat yang prihatin, kita bertuah kerana ramai di antara kita yang suka rela untuk menyertai kerja-kerja amal apabila berkesempatan khususnya golongan belia. Hal ini kerana pelbagai kebaikan dan faedah yang mampu mereka peroleh sekiranya menyertai aktiviti ini. Wajar untuk kita bincang dan huraikan apakah kebaikan yang diperoleh sesorang sekiranya menyertai atau menjalankan aktiviti kesukarelawan.", "Antara kebaikan utama menyertai kerja amal adalah ia dapat memberikan kesedaran tentang kesusahan yang dihadapi oleh sebahagian masyarakat kepada mereka yang lebih bernasib baik. Misalnya, kejadian banjir yang melanda kawasan perkampungan banyak memusnahkan atau merosakkan kebajikan penduduk kampung seperti perkakas rumah dan pakaian. Oleh itu, sukarelawan yang datang membantu dapat menyumbang kepada kebajikan penduduk terjejas agar mereka dapat meneruskan kehidupan mereka dengan selesa. Secara tidak langsung, situasi ini akan membuka mata pelbagai pihak khususnya peserta aktiviti dalam memahami keadaan yang sukar terhadap mangsa. Ia juga dapat mengelakkan masyarakat daripada menjadi seperti katak di bawah tempurung. Jelasnya, faedah kerja amal atau aktiviti sukarelawan dapat membantu meluaskan kesedaran terhadap kesusahan atau masalah yang dialami oleh sebahagian masyarakat.", "Manfaat lain aktiviti sukarelawan adalah membentuk keperibadian dan nilai-nilai murni yang baik. Apabila kita menyertai aktiviti sukarelawan, pelbagai kemahiran dan pengetahuan yang akan diperoleh. Seseorang individu akan didedahkan kepada cara untuk berkomunikasi dengan lebih empati, menguruskan logistik dan sebagainya. Mereka akan terlibat dengan organisasi yang mempunyai ketua untuk menurut arahan, golongan penerima yang akan mendapat bantuan dan rakan sukarelawan yang memerlukan kerjasama antara satu sama lain. Persis kata mutiara, berat sama dipikul ringan sama dijinjing. Dengan menyelami kesusahan dan dugaan yang dihadapi oleh penerima bantuan, ia akan membentuk kita untuk menjadi insan yang lebih baik. Tegasnya, penyertaan dalam aktiviti kemasyarakatan ini dapat membentuk ketrampilan diri yang baik.", "Selain itu, kerja amal dan sukarelawan dapat membantu kita untuk mengisi masa terluang dengan perkara-perkara yang berfaedah. Sejak kebelakangan ini, banyak laporan di dada akhbar dan televisyen yang memaparkan ahli masyarakat yang terjebak dengan gejala negatif seperti dadah dan gangsterisme. Perkara ini seharusnya dibendung agar masyarakat yang bermutu dan negara yang maju dapat dicapai. Oleh itu, dengan menganjurkan aktiviti sukarelawan atau kerja amal dan memastikan setiap ahli masyarakat mengambil bahagian mampu memenuhkan masa mereka dengan aktiviti yang lebih berfaedah. Bak kata pepatah, melentur buluh biarlah dari rebungnya. Kita perlu menggalakkan generasi muda pada hari ini untuk menyertai aktiviti sukarelawan atau kerja amal agar sikap tanggungjawab dan merendah diri dapat dipupuk. Izharnya golongan muda perlu lebih aktif dalam aktiviti sukarelawan untuk membendung gejala negatif berkembang dalam masyarakat.", "Akhir sekali, kebaikan melaksanakan kerja amal adalah mewujudkan masyarakat yang penyayang dan bersatu padu. Setelah kita melibatkan diri dalam aktiviti sukarelawan seperti menjalankan gotong-royong untuk mangsa banjir, kita pasti akan disayangi dan dihargai oleh mangsa yang terjejas. Bantuan yang diterima daripada orang yang tidak dikenali pasti akan melahirkan hubungan persaudaraan yang lebih baik. Semangat bermasyarakat dan bersatu padu tanpa mengira latar belakang kaum, agama dan pangkat akan terjalin. Situasi ini penting agar mereka yang tidak bernasib baik dapat manfaat untuk meneruskan hidup manakala yang membantu dapat mengambil iktibar. Kita tidak mahu menjadi masyarakat yang bersikap seperti\u00a0anak di pangkuan kelaparan, kera di hutan disusukan. Tuntasnya, masyarakat yang menyertai kerja amal adalah masyarakat yang cakna dan harmoni.", "Kesimpulannya, banyak kebaikan yang diperoleh sekiranya kita melibatkan diri atau menganjurkan kerja-kerja amal untuk membantu mereka yang dalam kesusahan. Setiap di antara kita seharusnya mencari peluang untuk menyertai aktiviti seperti ini sekurang-kurangnya sekali untuk merasai pengalaman dan tidak buta hati. Golongan berkuasa dan barisan pemimpin masyarakat sepatutnya menghabiskan lebih masa dalam aktiviti seperti ini agar masyarakat yang lebih baik dapat dilahirkan. Ahli falsafah tersohor, Samuel Johnson pernah mengung\u00adkapkan \u201cMasa depan dibeli oleh masa sekarang\u201d. Ungkapan tersebut jelas mengatakan bahawa jika kita ingin mendapatkan manfaat kerja amal atau sukarela, kita perlu bertindak sekarang agar masa hadapan kita dan generasi akan datang terjamin. Seterusnya dapat menjadi contoh atau model kepada masyarakat antarabangsa dalam menjadi prihatin serta penyayang antara satu sama lain."]}, {"li": ["Karangan Sayangi Haiwan SPM", "Contoh Karangan Cara-Cara Menyayangi Haiwan Peliharaan", "mengambil haiwan untuk dipelihara", "menjaga kebajikan haiwan seperti tempat tinggal, makan dan minum", "membuka lebih banyak pusat konservasi", "melawat zoo-zoo", "menyokong inisiatif pemeliharaan dan pemuliharaan haiwan", "memberikan dana atau insentif kepada pusat jagaan haiwan"], "p": ["Kebelakangan ini, kita digemparkan dengan isu operasi pihak berkuasa dalam menangkap haiwan jalanan yang semakin banyak dari hari ke hari. Menuding jari ke satu pihak sahaja tidak menyelesaikan masalah kerana merka sebagai pihak berkuasa hanya melakukan tugas setelah menerima aduan awam akan risiko dan bahaya oleh haiwan jalanan ini. Namun begitu, cara pengendalian haiwan tersebut perlulah dengan cara yang baik dan sempurna agar tidak mencederakan dan memudaratkan. Haiwan juga merupakan makhluk tuhan yang punyai perasaan dan nyawa cuma tidak dikurniakan akal fikiran. Oleh itu, kita sebagai manusia yang punyai akal fikiran seharusnya lebih rasonal dan bijak dalam menangani isu ini. Marilah kita mengenali cara-cara menyayangi haiwan yang dapat kita amalkan sebagai penghargaan kurniaan tuhan mencipta kehadiran haiwan di muka bumi ini.", "Langkah pertama dalam menyayangi haiwan adalah untuk mengambil mereka sebagai haiwan peliharaan. Seperti manusia, haiwan juga membiak dan populasi mereka akan bertambah. Tetapi disebabkan segelintir masyarakat yang memelihara haiwan hanya separuh jalan, menyebabkan haiwan seperti kucing dan anjing dilepaskan dijalanan dan menambah kepada jumlah haiwan jalanan. Sebelum kita mengambil keputusan untuk memelihara haiwan tersebut, kita perlu tepuk dada dan tanya selera samada kita mampu dan ahli keluarga kita setuju dan selesa untuk memelihara haiwan tersebut. Sekiranya tidak mampu atau tidak mendapat persetujuan, haiwan tersebut boleh dihantar ke pusat jagaan haiwan di mana mereka boleh membantu mencari penjaga lain yang berminat. Kajian saintifik telah membuktikan dengan kehadiran haiwan ini, penjaga tersebut mempunyai kadar risiko tekanan yang lebih rendah dan dapat mengelak daripada penyakit-penyakit seperti darah tinggi dan stress.", "Seterusnya, apabila kita mengambil keputusan untuk memelihara haiwan tersebut, kita hendaklah memastikan kebajikan haiwan tersebut dijaga dengan baik dan sempurna. Pemberian makanan yang berkhasiat dan cukup nutrien akan memastikan haiwan tersebut sihat dan tidak membawa sebarang penyakit. Tempat tinggal yang selesa dan kondusif juga hendaklah disediakan agar haiwan tersebut rasa selesa dan mempunyai ruang bagi mereka beristirahat. Pengasingan tempat mereka membuang najis daripada tempat tidur dan tempat makan haiwan akan memastikan kebersihan mereka dijamin dan bebas daripada ancaman penyakit. Tambahan pula, pemberian rawatan perubatan juga diperlukan oleh haiwan ini. Hal ini kerana, kita tidak boleh meneka sekiranya haiwan tersebut mengalami masalah kesihatan ataupun tidak. Justeru, penjagaan kebajikan haiwan adalah wajib dilakukan oleh setiap penjaga haiwan kerana ia merupakan tanggungjawab setelah menerima amanah untuk memelihara mereka.", "Mutakhir ini, bukan sahaja haiwan jalanan yang mempunyai isu untuk dibincangkan malahan haiwan liar di kawasan hutan yang semakin diancam kepupusan kerana kerakusan manusia mengejar pembangunan. Sebagai warganegara Malaysia, kita sepatutnya bersyukur dan menghargai kekayaan alam semula jadi yang menjadi rumah kepada ribuan jenis flora dan fauna. Kerajaan perlu mewujudkan lebih banyak pusat konservasi sebagai langkah memelihara haiwan di hutan beserta habitat mereka daripada musnah. Dengan adanya pusat konservasi haiwan di habitat mereka sendiri dapat menjalani kehidupan mereka dan membiak tanpa gangguan sesiapa. pusat konservasi juga boleh menjadi kawasan penyelidikan haiwan sekaligus mengekalkan sumber asli yang kita miliki. tambahan pula, ia berpotensi besar untuk dijadikan kawasan tumpuan pelancong dimana konsep agro-pelancongan boleh diasimilasikan untuk kebaikan bersama. Maka, dengan inisiatif ini, semua ahli masyarakat dapat lebih mengenali dan menyayangi haiwan-haiwan yang berada di sekeliling kita.", "Pada masa yang sama, bagi memupuk kasih sayang terutamanya dalam kalangan kanak-kanak terhadap haiwan adalah dengan melakukan lawatan ke zoo-zoo berdekatan. Dewasa ini, kita dapat lihat zoo-zoo mempunyai kesukaran dalam mengekalkan kebajikan haiwan kerana kedatanagn pelawat di zoo semakin berkurangan. Akibatnya mereka mengabaikan kebajikan haiwan dan terpaksa mencari sukarelawan dalam menjaga zoo kerana kekangan bajet dalam operasi. Maka, semua pihak harus prihatin dan kerap melakukan lawatan ke zoo. Pakej yang menarik dan promosi yang lebih meluas harus dilaksanakan oleh pihak zoo dalam menarik semula minat masyarakat harini untuk melawat zoo dan melihat haiwan secara langsung dan dekat. Infrastruktur zoo juga wajar mendapat pengubahsuaian supaya ia lebih kondusif bagi haiwan-haiwan dan mesra pelawat yang majoriti adalah keluarga yang mempunyai kanak-kanak. Intihannya, kemudahan akses di zoo dapat menarik minat pelawat dan mendidik kanak-kanak untuk mengnali dan memahami seterusnya menyayangi haiwan-haiwan yang dipamerkan.", "Tuntasnya, pelbagai cara dapat dilakukan dalam memupuk sifat kasih sayang ahli masyarakat terhadap haiwan. Pengurusan dan cara pengendalian yang betul oleh semua pihak dapat membantu mengawal pembiakan haiwan jalanan dan inisiatif pemeliharaan alam semula jadi akan membantu usaha mengelakkan kepupusan haiwan di hutan. Bersama-samalah kita menjadi masyarakat madani yang menghargai makhluk ciptaan tuhan dan kejadian alam semula semula jadi agar ia dapat dimanfaatkan secara berterusan demi kelangsungan generasi akan datang. Janganlah kita lena dibuai arus kemodenan hari ini tanpa memikirkan nasib yang bakal menimpa generasi cucu cicit kita kelak. Bak kata peribahasa Melayu, sesal dahulu pendapatan, sesal kemudian tidak berguna."]}, {"li": ["Cara-Cara Menghargai Jasa Guru", "Contoh Karangan Cara-Cara Menghargai Jasa Dan Pengorbanan Guru", "Berbudi bahasa", "Menunjukkan kesungguhan dalam pembelajaran", "Berdisiplin dan mematuhi peraturan", "Amalan ziarah-menziarahi", "Kekal berhubung dan bertanya khabar", "Memberikan kejayaan dan mengharumkan nama sekolah"], "p": ["Datuk Usman Awang, Sasterawan Negara pernah berkata bahawa lahirnya seorang Perdana Menteri, doktor, peguam dan pensyarah adalah hasil titik peluh daripada seorang guru biasa yang mengajarnya membaca, menulis dan mengira. Ungkapan yang cukup untuk membuktikan ketinggian martabat seorang guru wajar menjadi peringatan kepada setiap anak bangsa. Guru merupakan insan yang berkorban masa, jiwa dan raga mendidik setiap ahli masyarakat untuk menjadi penyumbang kemajuan nusa bangsa di masa hadapan. Persis kata mutiara, guru ibarat lilin yang membakar diri demi memberi cahaya atau petunjuk kepada anak-anak muridnya dalam kehidupan. Lantaran itu, setiap di antara kita wajar untuk menghargai jasa dan pengorbanan guru-guru yang telah mendidik kita dari kecil sehinggalah kita dewasa.", "Antara cara untuk menghargai jasa guru-guru adalah dengan berbudi bahasa apabila berkomunikasi dengan mereka. Seperti yang terkandung dalam Rukun Negara, kesopanan dan kesusilaan merupakan nilai yang perlu diterapkan dalam diri setiap warganegara Malaysia. Sebagai pelajar, nilai tersebut haruslah diamalkan terutamanya apabila berkomunikasi dengan guru. Misalnya, penggunaan tutur kata yang sopan dan nada kata yang rendah serta bermuka manis merupakan amalan yang pasti membuatkan para guru senang hati dengan tingkah laku pelajarnya. Nilai ini bersangkut-paut dengan nilai hormat menghormati. Oleh itu, sekiranya pelajar ingin menghargai jasa dan pengorbanan guru nilai hormat-menghormati dan berbudi bahasa adalah amalan yang wajar diaplikasikan ketika berada di sekolah mahupun di luar sekolah.", "Selain itu, para pelajar seharusnya menunjukkan kesungguhan dalam pembelajaran sebagai tanda menghargai jasa dan pengorbanan guru. Tugas seorang guru adalah untuk menyampaikan dan mendidik pelajar akan sesuatu perkara yang baharu serta memastikan mereka memahami dengan jelas tentang perkara tersebut. Justeru, jika pelajar bersungguh-sungguh menyiapkan kerja sekolah atau latihan yang diberikan oleh guru sudah tentu mereka akan berasa lega kerana mencapai objektif tugasnya. Tambahan pula, pelajar yang memberikan fokus dalam proses pengajaran dan pembelajaran juga dapat membantu guru dalam melaksanakan tugas mereka apabila kita memahami apa yang cuba disampaikan oleh mereka. Andai kata pelajar tidak dapat memahami apa yang dipelajari di bilik darjah, anda digalakkan untuk bersua muka dengan guru tersebut. Hal ini demikian kerana, para guru pasti akan membantu anda memahami pengajaran terbabit sehingga berjaya. Ini membuktikan bahawa jasa dan pengorbanan guru seharusnya dihargai dan dirai.", "Seterusnya, cara menghargai jasa guru adalah dengan sentiasa berdisiplin dan mematuhi peraturan ketika berada di sekolah. Pelajar yang berdisiplin adalah pelajar yang menepati masa dengan hadir awal ke sekolah, berpakaian kemas mengikut peraturan serta tidak terlibat dengan gangsterisme, vandalisme mahupun ponteng sekolah. Pada hemat saya, guru-guru sudah pun mempunyai tugas yang banyak dan berat untuk dilaksanakan di dalam kelas. Maka, sekiranya pelajar-pelajar berdisiplin dan pandai mengurus diri ketika di luar bilik darjah, ia pasti dapat meringankan beban dan tugas para guru. Mereka dapat mengalihkan tumpuan mereka untuk memberikan sepenuh tenaga dalam proses pengajaran dan pembelajaran dalam kelas. Intihannya, pelajar yang berdisiplin, mematuhi peraturan sekolah dan arahan yang betul daripada guru akan menjadi pemangkin kecemerlangan akademik serta sahsiah para pelajar.", "Di samping itu, bagi pelajar yang telah menamatkan zaman persekolahan seharusnya terus kekal menghargai jasa guru dengan melakukan amalan ziarah-menziarahi. Mutakhir ini, kecanggihan teknologi tanpa sempadan pasti dapat membantu kita untuk berhubung dengan guru-guru selepas tamat zaman persekolahan. Apabila usia menjelang tua, ramai guru yang ditimpa penyakit dan sebagainya. Sebagai seorang pelajar atau pun bekas pelajar, kita perlu menziarahi mereka jika mereka menghadapi situasi tersebut sebagai tanda melahirkan rasa simpati ibarat cubit paha kanan paha kiri terasa sakitnya. Pemberian buah tangan ketika berziarah untuk menggembirakan hati dan nurani mereka sekali gus mengurangkan beban kesakitan yang ditanggung. Selain itu, kita juga boleh mengumpul derma bagi meringankan beban yang mereka tanggung. Hal ini amat bertepatan dengan peribahasa, berat mata memandang, berat lagi bahu memikul.", "Tuntasnya, pelbagai cara yang wajar dan mudah untuk dilaksakan oleh pelajar dalam menghargai jasa dan pengorbanan guru masing-masing. Guru yang merupakan insan yang sama seperti kita tetapi merupakan lubuk akal lautan ilmu juga mempunyai hati dan perasaan. Alangkah seronok dan gembiranya hati mereka jika mendapat penghargaan daripada para pelajar setelah berhempas-pulas memanifestasi fikiran bagi membentuk nusa bangsa yang berguna untuk masa hadapan. Ucapan \u201cterima kasih cikgu\u201d yang acapkali dilaungkan setelah tamat persekolahan pasti lebih bermakna sekiranya kita berjaya menjadi insan yang berguna kepada diri sendiri, keluarga, masyarakat dan negara. Sudah terang lagi bersuluh, jasa dan pengorbanan guru tiada bandingnya walau dengan segunung intan. Semoga setiap di antara kita sedar dan mula menghargai guru-guru di sekeliling kita dengan penuh hemah dan hikmah."]}, {"li": ["Langkah Dan Cara Memanfaatkan Cuti Sekolah", "Contoh Karangan Cara-Cara Memanfaatkan Cuti Sekolah Dengan Aktiviti Berfaedah", "Melancong", "Bergotong-royong membersihkan rumah dan kawasan sekitar", "Menyertai kem motivasi diri atau ibadah", "Mengulang kaji pelajaran", "Melawat saudara-mara", "Bersukan"], "p": ["Antara langkah untuk memanfaatkan cuti sekolah pelajar adalah dengan melancong secara domestik atau ke luar negara. Objektif utama cuti persekolahan adalah untuk memberi istirehat kepada pelajar dan guru-guru terutamanya yang telah berminggu-minggu berusaha memberikan yang terbaik dalam pembelajaran dan pengajaran. Oleh itu, cuti sekolah adalah masa untuk mereka berehat dan meluangkan masa bersama keluarga tercinta. Melancong dapat mengalihkan perhatian pelajar khususnya yang akan menduduki peperiksaan awam kepada perkara yang lebih seronok seperti bermandi-manda di pantai atau air terjun. Bagi pelajar sekolah rendah pula, terdapat banyak tempat pelancongan yang menarik dan berfaedah bagi mereka seperti muzium, pusat sains dan zoo. Oleh itu, ibu bapa boleh merancang dengan bajet yang mengikut kemampuan masing-masing untuk membawa anak-anak melancong ke tempat yang belum pernah dikunjungi pada waktu cuti persekolahan.", "Selain itu, cuti persekolahan boleh dimanfaatkan dengan bergotong-royong membersihkan rumah dan kawasan sekitar. Mutakhir ini, ibu dan bapa dalam keluarga mempunyai kerjaya atau perlu bekerja demi menampung keperluan diri dan keluarga. Maka, kerja-kerja di rumah kadang-kala terabai dek kerana kekangan masa dan keletihan setelah bekerja. Oleh itu, bagi membalas jasa dan kudrat yang telah diusahakan oleh ibu bapa, anak-anak seharusnya membantu mereka membuat kerja-kerja rumah seperti mengemop lantai, membersihkan tingkap dan kipas serta mengemas pakaian. Pada permulaan mungkin ibu bapa akan mendapati sukar untuk mengajar anak-anak dalam membuat kerja-kerja rumah kerana mereka leka dengan telefon dan gajet. Tetapi kalau bukan ibu bapa, siapa yang akan mengajar mereka untuk berdikari dan berdisiplin menjelang mereka dewasa kelak? Bak kata peribahasa Melayu, sedikit-sedikit, lama-lama jadi bukit. Mula mengajar anak-anak kerja rumah yang mudah dan tingkatkan kemahiran mereka secara berperingkat. Pasti hasilnya akan memberi manfaat kepada ibu bapa dan pelajar itu sendiri.", "Sebenarnya, pelbagai aktiviti yang boleh dilakukan oleh pelajar semasa cuti persekolahan yang boleh mendatangkan manfaat kepada pelajar. Antaranya adalah dengan menyertai kem motivasi diri atau ibadah.\u00a0Anak-anak ibarat kain putih yang memerlukan ibu bapa menggunakan strategi, kemahiran, kepakaran dalam mencorakkan jati diri mereka. Dengan menyertai kem motivasi, pelajar dapat membentuk dan meningkatkan keyakinan diri untuk berhadapan dengan cabaran dunia yang kian menguji minda serta fizikal untuk kuat, pantas, cekal dan mampu bertahan dengan ujian yang akan datang. Di samping itu, menghantar anak-anak ke kem ibadah mampu meningkatkan pengetahuan dan pemahaman mereka tentang ilmu berkaitan solat, doa harian, zikir, bacaan dan hafazan Al-Quran. Maka, anak-anak akan mendapat sesuatu yang berharga dimana mereka tidak dapat di sekolah dan nilai jati diri serta ilmu keagamaan tersbut mampu melahirkan generasi yang lebih berjaya di masa hadapan.", "Akhir sekali, cuti sekolah boleh dimanfaatkan dengan melakukan ulang kaji pelajaran khususnya untuk pelajar yang akan menduduki peperiksaan awam seperti Ujian Penilaian Sekolah Rendah (UPSR) dan Sijil Pelajaran Malaysia (SPM). Waktu terluang yang banyak memberikan kelebihan kepada pelajar untuk membuat latihan tambahan ataupun menyiapkan kerja sekolah yang diarahkan oleh guru-guru di sekolah. Secara peribadi, mengulang kaji pelajaran di rumah adalah lebih efektif kerana pelajar boleh fokus dan belajar dalam keadaan yang lebih kondusif. Sebagai perbandingan, di sekolah pelajar berkongsi satu bilik darjah bersama lebih 20 ke 30 orang pelajar lain tetapi di rumah pelajar boleh menelaah buku atau membuat latihan secara bersendirian. Tambahan pula, kemudahan gajet dan telefon pintar hari ini memberikan kelebihan dimana pelajar boleh merujuk maklumat yang diinginkan secara dalam talian.", "Kesimpulannya, banyak cara yang boleh dilakukan oleh pelajar untuk mendapat manfaat sepanjang cuti persekolahan berlangsung. Ia bergantung kepada kesedaran diri atau ibu bapa yang ingin mencari aktiviti yang mendatangkan faedah kepada pelajar sepanjang tempoh tersebut. Cuti sekolah bukanlah bermaksud pelajar akan cuti daripada belajar. Sebaliknya, pelajar harus mengisi masa terluang itu dengan pelbagai aktiviti yang dicadangkan di atas bagi mendapatkan faedah yang berbeza. Jika mereka gagal menggunakan masa dengan baik sudah pasti diri mereka sendiri akan mengalami kerugiannya terutamanya dalam kalangan rakan sebaya. Semoga setiap ahli masyarakat cakna dan peka terhadap anak-anak kecil ini yang berpotensi menjadi pemimpin negara kita suatu hari nanti dengan memastikan masa cuti persekolahan mereka diisi dengan perkara yang memberi manfaat."]}, {"li": ["Contoh Soalan UKKM MRSM (Ujian Tingkatan 1 & 4)", "Bentuk Soalan UKKM", "Contoh-Contoh Soalan UKKM", "Pautan Semakan Panggilan UKKM", "Sains30 soalan objektifMasa menjawab : 30 minit", "30 soalan objektif", "Masa menjawab : 30 minit", "Matematik20 soalan objektifMasa menjawab : 30 minit", "20 soalan objektif", "Masa menjawab : 30 minit", "Bahasa Melayu30 minit masa menjawab15 soalan objektifPenulisan karanganForm 1 : 50 patah perkataanForm 4 : 80 patah perkataan", "30 minit masa menjawab", "15 soalan objektif", "Penulisan karangan", "Form 1 : 50 patah perkataan", "Form 4 : 80 patah perkataan", "Bahasa Inggeris15 soalan objektifMasa menjawab : 30 minit", "15 soalan objektif", "Masa menjawab : 30 minit", "Ujian Keperibadian100 soalan objektifMasa menjawab : 30 minit", "100 soalan objektif", "Masa menjawab : 30 minit", "Ujian Teknikal Tingkatan 1Masa menjawab : 35 minitCalon program teknikal sahaja", "Masa menjawab : 35 minit", "Calon program teknikal sahaja", "Ujian Khas Ulul Albab Tingkatan 1Masa menjawab : 40 minitDua jenis ujian iaitu hafazan dan tulisan jawi", "Masa menjawab : 40 minit", "Dua jenis ujian iaitu hafazan dan tulisan jawi", "Ujian Khas IGCSE (Form 1)Belum ada format khususIkut sebelum ini ujian secara temuduga", "Belum ada format khusus", "Ikut sebelum ini ujian secara temuduga", "Soalan berkaitan Pengetahuan Am", "Calon perlu menjawab apakah tindakan atau reaksi terhadap sesuatu perkara apabila berlaku sesuatu", "Soalan berkaitan wang dalam peratusan, pecahan, perpuluhan dan nisbah untuk calon Tingkatan 1", "Soalan berkaitan nisbah, kadaran, simpanan, pelaburan, kredit, hutang, pengiraan faedah dan konsep jual beli untuk calon TIngkatan 4", "Contohnya, sekumpulan penternak membela sejumlah 200 ekor lembu. Terdapat 500 kaki binatang di ladang ternakan mereka. Berapa ekor kambing yang terdapat di ladang ternakan tersebut?", "Akan dikemaskini", "Soalan berkaitan personaliti diri calon-calon", "Calon dikehendaki untuk memilih jawapan sama ada Ya atau Tidak, Setuju atau Tidak dan Betul atau Salah ke atas kenyataan yang diberikan", "Contohnya, Saya suka bekerja dalam satu pasukan (Betul/Salah), Saya mudah bersimpati terhadap orang lain (Betul/Salah)", "Calon digalakkan unutk memilih jawapan yang munasabah dan positif", "Akan dikemaskini", "Calon akan diberi masa 25 minit untuk menghafaz ayat-ayat Al-Quran yang akan diberikan.", "Kemudian 35 minit untuk membaca hafazan masing-masing", "Sebelum ini, ayat hafazan yang diberikan adalah daripada Surah Al- Mulk ayat 1 hingga ayat 12", "Tarikh Semakan Panggilan UKKM/ Ujian Khas Ulul Albab/ Ujian Teknikal : Bermula 23 November 2022", "Tempoh UKKM/ Ujian Khas Ulul Albab/ Ujian Teknikal : 27 November 2022 hingga 16 Disember 2022 (Secara berperingkat)", "Semakan UKKM F1", "Semakan UKKM F4"], "p": []}, {"li": ["Kebaikan Dan Kepentingan Makanan Seimbang Kepada Tubuh Badan", "Contoh Karangan Kepentingan Makanan Seimbang Kepada Tubuh Badan", "Membekalkan zat dan nutrien yang cukup", "Mengurangkan risiko menghadapi penyakit", "Memberikan kesihatan mental yang stabil", "Meningkatkan kecantikan rupa paras", "Mampu mengawal kadar obesiti", "Membantu pembesaran fizikal yang lebih sempurna"], "p": ["Pengambilan makanan seimbang adalah diet atau corak pemakanan yang mengutamakan jenis-jenis makanan tertentu di mana kandungan yang berkhasiat menjadi elemen utama dalam pemakanan seseorang. Amalan ini sering kali diwar-warkan oleh pakar kesihatan bagi menggalakkan setiap ahli masyarakat mempraktikkan pemakanan yang betul dalam rutin harian. Berdasarkan statistik melalui Kajian Kesihatan dan Morbiditi Kebangsaan (NHMS) pada tahun 2015 menunjukkan Malaysia telah menjadi sebuah negara obes, di mana seorang dalam dua orang dewasa mempunyai berat badan berlebihan atau obes. Senario ini mungkin akan berterusan dengan perkembangan industri makanan segera di Malaysia dan gimik penjualan makanan secara tular di mana kesihatan menjadi perkara yang semakin dipandang enteng oleh masyarakat. Justeru, diat ini adalah salah satu usaha yang boleh diketengahkan bagi melonjak semula kesihatan rakyat secara am. Persoalannya, apakah kepentingan makanan seimbang kepada tubuh badan kita?", "Makanan yang seimbang adalah mustahak kerana ia membekalkan zat dan nutrien yang berkhasiat untuk tumbesaran tubuh badan manusia. Tubuh kita merupakan organisma yang memerlukan zat dan nutrien yang cukup bagi menjalankan fungsi-fungsi organ. Seterusnya dapat membantu penghasilan tenaga, pembuangan sisa toksik dalam badan dan pelbagai lagi fungsi lain. Tamsilnya, pengambilan diet yang mengandungi produk tenusu seperti susu dan keju dapat menambah penghasilan kalsium dalam badan dan menguatkan tulang dan gigi manusia. Zat besi yang terkandung dalam daging dan juga sayur bayam misalnya dapat memastikan sistem peredaran darah dalam tubuh menjadi lebih efisien dan befungsi dengan lancar. Oleh itu, golongan kanak-kanak seharusnya mengamalkan pemakanan yang betul agar zat dan nutrien yang optimum dapat dinikmati dan tumbesaran fizikal menjadi lebih baik.", "Selain itu, ianya penting bagi mengurangkan risiko seseorang daripada menghidapi penyakit-penyakit yang berbahaya. Kebanyakan di antara kita gemar memakan makanan segera dan makanan ringan yang tidak berkhasiat tetapi sedap di tekak. Untuk makluman semua, makanan ini mengandungi kolesterol, garam, gula dan lemak yang terlalu tinggi. Sekiranya kita terlalu kerap makan makanan ringan atau segera, kita akan mempunyai risiko tinggi untuk menghidapi penyakit obesiti, diabetes, hipertensi dan juga strok. Justeru, pemakanan cara betul yang menetapkan kuantiti jenis makanan yang wajar untuk kita ambil dapat mengelakkan kita daripada menghidapi penyakit malah meningkatkan tahap kesihatan diri secara langsung. Bak kata peribahasa Melayu, sesal dahulu pendapatan sesal kemudian tiada guna. Pakar kesihatan telah pun memperkenalkan piramid makanan sebagai panduan kepada semua dalam merencana pemakanan yang seimbang. Kini ia menjadi tanggungjawab kita bersama untuk mengamalkan diet sihat ini supaya manfaatnya dapat dinikmati bersama.", "Dalam masa yang sama, amalan ini dapat memberikan kesihatan mental yang stabil serta perkembangan memori yang lebih cekap dan berkesan. Terdapat frasa yang menyatakan bahawa apa yang kita makan akan menjadi darah dan daging kita kerana secara analoginya, jika kita mengambil makanan yang baik maka baiklah fizikal dan mental kita. Berdasarkan kajian saintifik, otak manusia adalah pusat kawalan seluruh sistem badan yang dipengaruhi oleh nutrien-nutrien yang terdapat dalam diet kita. Mineral seperti kalsium dan sodium terlibat dalam proses penghantaran impuls dalam sistem saraf badan kita. Intihannya, pemakanan sedikit sebanyak mempengaruhi pembentukan diri secara fizikal dan mental seseorang. Persis kata mutiara daripada Imam As Syafie bahawa makan secara berlebihan atau tidak berkhasiat membuatkan badan menjadi berat, hati menjadi keras, menghilangkan kecerdasan, membuat sering tidur dan lemah untuk beribadah.", "Akhir sekali, pemakanan yang betul amat penting untuk diamalkan oleh setiap individu kerana ia membantu meningkatkan kecantikan rupa paras. Dalam zaman yang mengutamakan imej dan penampilan mutakhir ini, anda boleh mendapatkan rupa paras yang diidam-idamkan hanya dengan mengamalkan diet yang betul. Realitinya, masyarakat di Malaysia mudah terpedaya dengan produk kosmetik dan makanan tambahan yang menggunakan taktik penjualan penuh helah demi mendapatkan keuntungan. Hasilnya, ramai yang menderita dek kerana kesan sampingan yang diperoleh akibat mengambil produk yang tidak melepasi saranan Kementerian Kesihatan. Situasi ini menjadi bukti bahawa masyarakat kita mementingkan kecantikan rupa paras dan mudah untuk mengambil jalan pintas dengan mengambil produk makanan tambahan. Izharnya, amalan ini membantu meningkatkan ketrampilan diri tanpa sebarang kesan sampingan dan ianya lebih mudah untuk didapati berbanding produk makanan tambahan yang memerlukan kos yang lebih banyak.", "Kesimpulannya, pelbagai kepentingan yang akan diperoleh dengan mengamalkan pemakanan seimbang. Mungkin anda tidak sedar dalam jangka masa pendek tetapi jika diamalkan secara konsisten pada jangka masa panjang, ia akan meninggalkan kesan yang lebih holistik kepada diri kita khasnya dari sudut kesihatan. Semoga masyarakat kita sedar bahawa penjagaan kesihatan hendaklah diutamakan kerana mencegah itu lebih baik daripada merawat. Pihak kerajaan pula seharusnya melaksanakan kempen yang lebih berkesan secara meluas supaya setiap golongan masyarakat mendapat didikan yang betul dan cara yang tepat untuk mengamalkannya demi menghasilkan komuniti yang sihat dan sejahtera. Diharapkan inisiatif yang dirancang mendapat kerjasama dan sambutan daripada rakyat supaya aspirasi menjadikan negara kita negara yang sihat dapat direalisasikan dalam masa yang terdekat."]}, {"li": ["Usaha-Usaha Untuk Memupuk Perpaduan Kaum Di Malaysia (Karangan)", "1. Menganjurkan\u00a0majlis rumah terbuka", "Agenda Program ", "2. Melaksanakan sekolah wawasan", "3. Penerapan nilai-nilai budaya dan warisan dalam aktiviti harian", "4. Program Kenegaraan seperti Program Latihan Khidmat Negara (PLKN)", "Membendung sikap diskriminasi anatara kaum dan mewujudkan nilai\u00a0keakraban di dalam masyarakat yang pelbagai kaum.", "Pelbagai lapisan masyarakat yang\u00a0hadir\u00a0dapat berkomunikasi serta bertukar-tukar pendapat dan idea-idea berkaitan\u00a0dengan sesuatu isu semasa mahupun global atau hal kemasyarakatan.", "Sambutan\u00a0Hari Keluarga", "Sambutan Hari Ibu", "Sambutan Hari Bapa", "Sambutan Hari Perayaan", "Sekolah Kebangsaan", "Sekolah Jenis Kebangsaan Cina", "Sekolah Jenis Kebangsaan Tamil", "Aktiviti berkumpulan sekolah yang dijalankan secara teratur bersama murid-murid dapat memperkasa hubungan kaum di peringkat antara sekolah.", "Penggunaan serta penerapan bahasa rasmi negara\u00a0kita iaitu bahasa Malaysia sebagai bahasa\u00a0perantaraan di sekolah-sekolah kebangsaan turut\u00a0membolehkan pelbagai\u00a0kaum berinteraksi antara satu sama\u00a0lain.", "Pemakanan", "Pemakaian", "Peradaban", "Semakin ramai wanita bukan Melayu yang memakai baju\u00a0tradisional\u00a0orang Melayu iaitu\u00a0baju kurung ke\u00a0majlis-majlis mahupun ke kuliah di universiti.", "Makanan\u00a0India seperti roti canai dan tosei juga\u00a0semakin diminati oleh kaum-kaum yang lain.", "Memperkenalkan adab-adab orang Melayu kepada kaum Cina dan India atau sebaliknya di antara kaum-kaum tersebut iaitu dengan lebih jelas melalui perkongsian peradaban di sambutan hari perayaan kaum masing-masing."], "p": ["Negara yang mempunyai berbilang kaum sangat memerlukan usaha-usaha untuk memupuk perpaduan kaum bagi membina negara yang harmoni.Langkah-langkah mengeratkan perpaduan di antara pelbagai kaum yang ada di Malaysia ini sangat penting bagi mengelakkan berlakunya rusuhan antara kaum. Justeru itu, kepelbagaian kaum ini haruslah diraikan dan sebagai rakyat Malaysia, kita perlu saling tolong menolong antara kaum \u201cbagai aur dengan tebing\u201d untuk sama-sama hidup dalam persekitaran hidup yang sihat dan aman makmur. Menurut kata Perdana Menteri yang ke-6, hubungan yang baik lagi erat serta rencaman sesama kaum merupakan penawar yang paling mujarab bagi\u00a0menyemarakkan keakraban kaum bak kata pepatah \u201cbulat air kerana\u00a0pembetung bulat manusia kerana muafakat\u201d.", "Namun demikian, sikap negatif seperti inilah yang ada di dalam masyarakat terutamanya yang duduk di bandar. Mereka ini yang hanya melakukan kerja sendiri tanpa mengendahkan persekitaran mereka. Ini menyebabkan usaha di dalam memupuk semangat perpaduan sukar untuk dipraktikkan dan diterapkan di dalam diri masing-masing. Aktiviti-aktiviti yang boleh memperteguh jalinan kemesraan sesama kita harus diadakan seperti aktiviti gotong-royong yang memerlukan kerjasama setiap pihak dalam masyarakat. Ianya agar semangat perpaduan secara maksimum dapat dilahirkan di dalam diri rakyat Malaysia. Semestinya, aktiviti kemasyarakatan sebegini dapat memupuk semangat perpaduan yang perlu ada dalam diri setiap rakyat. Ianya juga boleh menjadi wadah yang terbaik seiring dengan hasrat negara untuk mewujudkan masyarakat Malaysia yang bersatu padu biarpun berlainan bangsa mahupun agama.", "Sebagai konklusinya, dapatlah disimpulkan bahawa keamanan dan\u00a0kemakmuran sesebuah negara perlulah bergantung kepada perpaduan kaum\u00a0seluruh rakyatnya. Pelbagai pihak harus bergerak sekali seia sekata bersama\u00a0iltizam mencapai hasrat keharmonian dan perpaduan negara seperti kata\u00a0pepatah \u201cbulat air kerana pembetung, bulat manusia kerana muafakat\u201d.\u00a0Perpaduan kaum merupakan suatu misi yang\u00a0amat penting agar Malaysia\u00a0dapat mengorak langkah menuju ke arah pembentukan negara bangsa dan\u00a0menjadi sebuah negara yang mampu berdiri\u00a0sama tinggi, duduk sama rendah\u00a0dengan negara-negara maju yang lain. Oleh yang demikian, rakyat itu sendiri adalah aset\u00a0negara yang paling penting lagi bernilai\u00a0dalam pembinaan negara yang berbilang kaum demi\u00a0visi ke arah Wawasan 2020."]}, {"li": ["Faedah-Faedah Dan Kepentingan Inovasi Dalam Kehidupan", "Contoh Karangan Kepentingan Inovasi Dalam Kehidupan", "Meningkatkan kualiti hidup", "Mencipta pasaran baru", "Memelihara ekosistem dan alam sekitar", "Mengurangkan risiko\u00a0kebergantungan terhadap sumber manusia", "Selaras dengan sistem pendidikan", "Meluaskan jangkauan produk"], "p": ["Antara manfaat inovasi dalam kehidupan adalah ia membantu meningkatkan kualiti hidup manusia sejagat. Secara tidak sedar, kita telah hidup dikelilingi dengan hasil inovasi yang pelbagai dan memakan masa yang lama. Tamsilnya, pengangkutan yang kita nikmati hari ini memudahkan kita untuk pergi ke destinasi yang kita inginkan dalam tempoh masa yang singkat berbanding pada zaman dahulu. Persisi kata peribahasa Melayu berkata, masa itu emas. Maka, setiap inovasi yang kita nikmati hari ini telah membantu kita menjimatkan masa untuk menyelesaikan suatu pekerjaan. Oleh sebab itu, kualiti kehidupan akan bertambah baik kerana manusia dapat memberikan fokus untuk meluangkan masa pada perkara yang lebih mustahak. Kita tidak perlu memikirkan atau mengerahkan tenaga kepada pekerjaan yang remeh seperti membasuh pakaian dan menyapu lantai kerana hasil inovasi mesin basuh dan penyedut hampagas telah dicipta.", "Selain itu, inovasi dapat membantu membuka pasaran baharu dalam ekonomi dunia. Kita boleh lihat sejak kebelakangan ini, kerancakan penggunaan sosial media telah melahirkan pasaran yang baru dan inovatif terhadap masyarakat kita. Pembelian atas talian lebih gemar digunakan oleh masyarakat kerana mereka tidak perlu keluar rumah dan hanya menunggu produk yang diinginkan dihantar ke rumah masing-masing. Tambahan pula, pasaran baru dapat memberikan pilihin kepada pengguna yang memerlukan produk yang sesuai dengan penggunaan mereka. Misalnya, pelbagai jenis hartanah dibangunkan seperti rumah teres dan pangsapuri bagi menampung kehendak penduduk yang mempunyai tahap keperluan berbeza. Golongan yang berkeluarga lebih gemar mendapatkan rumah teres berbanding pangsapuri yang lazimnya dihuni oleh golongan muda. Oleh hal yang demikian, inovasi membantu mencipta dan memberi keseimbangan kepada pasaran produk yang dihasilkan.", "Manfaat lain yang diperoleh daripada inovasi adalah pemeliharaan alam sekitar yang semakin dijarah oleh kemodenan hari ini. Inovasi di masa dahulu tidak menitik beratkan kesannya terhadap alam sekitar. Akibatnya, pelbagai pencemaran berlaku seperti pencemaran air dan udara. Sisa toksik yang digunakan oleh sektor perkilangan dilepaskan ke laut dan mengakibatkan hidupan laut mati akibat keracunan toksik. Pembangunan yang tidak lestari juga menghasilkan pulau haba di kawasan bandar. Oleh itu, generasi hari ini perlu sedar dan mengambil pengajaran daripada perkara yang telah berlaku. Alam sekitar merupakan sumber utama kita untuk hidup di planet bumi. Malah, angkasawan dan para saintis tidak menjumpai planet lain yang mempunyai ciri-ciri yang sama untuk menampung kehidupan manusia seperti di bumi ini. Natijahnya, setiap inovasi hari ini adalah demi kebaikan kita dan juga generasi akan datang dimana ekologi bumi dapat berfungsi dengan baik dan mampu dihuni untuk selama yang mungkin."]}, {"li": ["Langkah Menangani Masalah Membuang Sampah Merata-Rata", "Contoh Karangan Langkah Mengatasi Masalah Pembuangan Sampah", "Kuatkuasa larangan penggunaan plastik", "Mengamalkan kitar semula", "Beli barang keperluan dengan berhemat", "Memberi sokongan kepada agensi pengurusan sampah", "Menyediakan kawasan pelupusan sampah berteknologi tinggi", "Kempen pengurusan sampah"], "p": ["Selain itu, langkah yang boleh dilakukan bagi menangani masalah pembuangan sampah adalah dengan mengamalkan kitar semula. Kitar semula ialah proses bahan buangan untuk menghasilkan barangan baharu supaya boleh digunakan lagi. Kitar semula dapat mengurangkan bahan buangan, mengurangkan penggunaan bahan mentah baru, membangun penggunaan tenaga, mengurangkan pencemaran udara\u00a0 dan pencemaran air serta mengurangkan pengeluaran gas rumah hijau berbanding penghasilan barang baru dari bahan mentah. Antara bahan yang boleh dikitar semula adalah kaca, kertas, logam, plastik, tekstil, dan elektronik. Dengan peningkatan kuantiti penduduk dunia secara amnya, sumber bahan mentah sudah pasti semakin berkurangan. Maka kita hendaklah sedar dan mula bersikap minimalis atau bersederhana dalam kehidupan dan berbelanja secara berhemat bagi mengelakkan pembaziran.", "Di samping itu, setiap anggota masyarakat perlu sedar dan bijak berbelanja dalam membeli barang keperluan. Elakkan membeli barang yang dipakai buang hanya setelah menggunakannya beberapa kali sahaja. Kita sudah mencapai tahap di mana sumber bahan mentah semakin terhad. Banyak produk yang mesra alam telah dihasilkan seperti beg, kasut dan juga peralatan elektronik. Tetapi disebabkan kos yang tinggi dalam penghasilan barang mesra alam, ramai diantara kita enggan untuk melabur demi kelansungan alam sekitar. Apa yang ingin disampaikan adalah kita perlu berfikiran kritis dan menilai diantara keperluan dan kehendak. Perkara asas ini sedikit sebanyak akan membentuk gaya kebolehan setiap individu dalam merancang kehidupan masing-masing. Seterusnya mengurangkan pembaziran dan sisa pembuangan sampah berlaku dalam kalangan masyarakat kita.", "Akhir sekali, langkah yang boleh dilakukan di peringkat kerajaan pula adalah dengan membantu agensi pengurusan sampah. Pihak berkuasa tempatan (PBT) seharusnya menjadi jambatan diantara penduduk dan agensi pengurusan sampah di kawasan masing-masing. PBT wajar menjalankan pemantauan berkala pada setiap bulan untuk melihat keperluan penduduk dalam menguruskan pembuang sisa sampah. Dengan kerjasama yang baik dengan agensi pengurusan sampah, sudah pasti tong-tong sampah dan jadual pengurusan dapat diselaraskan dengan keperluan penduduk sekitar. Antara langkah yang telah dilakukan dan bernas untuk dikekalkan adalah penyediaan tong sampah besar pada hari perayaan dimana selalunya banyak pembersihan dan sisa terhasil pada waktu tersebut. Oleh itu, setiap anggota msyarakat perlu bertanggungjawab memastikan sisa sampah yang dihasilkan dibuang secara betul."]}, {"li": ["Kepentingan Dan Faedah Bersukan Kepada Masyarakat", "Contoh Karangan Kebaikan Dan Faedah-Faedah Bersukan Kepada Masyarakat", "menjamin kesihatan diri", "mengurangkan stress", "menjadi kerjaya", "memupuk semangat setia kawan", "membanteras gejala tidak sihat seperti lumba haram dan sebagainya", "menyumbang kepada ekonomi negara"], "p": ["Dalam pada itu, sukan juga mampu menjadi kerjaya seseorang. Sukan berkemampuan menjadi sebuah industri yang mampu menarik pelaburan serta menjadi hiburan kepada masyarakat. Sebagai contoh, sukan bola sepak di benua Eropah dan sukan bola keranjang di Amerika Syarikat yang menjana keuntungan daripada hak-hak penyiaran di televisyen dan media massa. Maka, dengan latihan yang jitu dan bimbingan yang tepat, kita mampu untuk melahirkan atlet-atlet yang bersaing di peringkat dunia seperti Datuk Lee Chong Wei dan Azizulhasni Awang. Atlet yang bersaing di peringkat dunia mampu mendapat habuan yang banyak sekiranya konsisten bertanding dan menjuarai kejohanan yang disertai. Namun begitu, ramai yang mempersoalkan kerjaya atlet ini hanya bertahan kurang daripada 10 tahun. Mereka sebenarnya berpeluang besar dalam mencari kerjaya yang sesuai seperti menjadi jurulatih, komentator sukan dan juga menyambung pelajaran dalam sains sukan sekaligus dapat membantu dalam perkembangan industri sukan negara.", "Aktiviti sukan juga mampu memupuk semangat setiakawan dalam diri masing-masing. Di sini kita dapat lihat bahawa sistem pendidikan kita telah menerapkan perkara ini sejak dibangku sekolah lagi. Penglibatan seseorang dalam aktiviti sukan secara berpasukan seperti permainan hoki dan bola jaring dapat membentuk dan menambah nilai berpasukan dalam mencari kemenangan ke atas pihak lawan. Sukan secara berpasukan memerlukan strategi dan disiplin yang baik supaya apa yang ingin dicapai dapat dipraktikkan dengan baik. Secara tidak langsung semangat setia kawan, kerjasama dan kekitaan akan timbul dan menjadi senjata penting dalam mencapai kemenangan dalam aktiviti sukan yang disertai. Tambahan pula, sukan dapat merapatkan hubungan antara satu sama lain di mana perpaduan rakyat dapat dikekalkan dan diraikan dengan lebih baik demi tanah air yang tercinta.", "Kesimpulannya, terdapat banyak faedah yang diperoleh daripada masyarakat dalam menyertai aktiviti-aktiviti bersukan. Tiada halangan untuk kita bersukan pada hari ini kerana banyak infrastruktur sukan yang lengkap dan boleh digunakan samada di waktu siang atau malam. Sekiranya hujan ataupun udara di luar tidak sihat, kita mempunyai pilihan untuk melakukan aktiviti sukan di gelanggang yang bertutup dan teduh daripada cuaca yang tidak menentu. Hendak seribu daya tak hendak seribu dalih yang bermaksud tiada halangan jika kita berusaha mencari jalan dalam mencapai apa yang dikehendaki. Marilah kita bersama-sama ringan tulang dalam menyertai aktiviti bersukan serta menyumbang sesuatu dalam perkembangan sukan supaya lahir rakyat\u00a0 sihat, otak cerdas. Kesihatan fizikal dan mental membentuk rakyat yang efektif sekaligus mampu memacu negara menjadi lebih maju dan berdaya saing. Majulah sukan untuk negara."]}, {"li": ["Langkah-Langkah Mengatasi Jenayah Siber Di Kalangan Remaja Dan Masyarakat", "Contoh Karangan Langkah-Langkah Mengatasi Jenayah Siber (Cara Menangani)", "memberikan kesedaran melalui kempen dan iklan", "mengkaji dan mewujudkan undang-undang siber", "memperkenalkan pendidikan etika dalam penggunaan siber", "bekerjasama secara multilateral dalam membanteras jenayah siber", "menggunakan perisian antivirus terkini", "meningkatkan keselamatan siber negara"], "p": ["Sedasarwasa ini sering meniti dari bibir ke bibir umat manusia di segenap empat penjuru dunia ini tentang isu jenayah siber yang kian membarah hari ini.\u00a0Kes penipuan wang dan kecurian data peribadi merupakan antara kejadian yang diklasifikasikan sebagai jenayah siber.\u00a0Ia adalah kerana kejadian jenayah tersebut dilakukan menerusi penggunaan gajet elektronik dan internet tersebut. Kita boleh lihat di kaca televisyen dan dada-dada akhbar tentang kerugian mangsa jenayah siber telah mengakibatkan mereka kerugian beratus-ribu ringgit. Sikap tidak beretika dan jahat golongan pelaku jenayah siber ini sewajarnya dibendung sebelum ia meruntuhkan institusi teknologi yang menjadi kegunaan harian yang wajib oleh segenap manusia. Oleh itu, kita seharusnya kenal pasti langkah-langkah yang boleh dijalankan untuk mengatasi jenayah siber daripada terus menular dan merugikan kita.", "Langkah pertama untuk menangani jenayah siber adalah dengan memberikan kesedaran kepada masyarakat akan ancaman sebenar jenayah siber yang boleh memudaratkan kehidupan mangsa. Kempen melalui iklan di media cetak mahupun digital perlu diperluaskan dan mencapai seluruh ahli masyarakat terutamanya yang mempunyai pengetahuan cetek akan penggunaan teknologi hari ini. Pelbagai taktik yang licik digunakan penjenayah siber untuk memerangkap mangsa oleh itu, pengasimilasi dalam iklan dan kempen yang dijalankan adalah perlu supaya masyarakat betul-betul memahami dan mengambil serius akan langkah keselamatan apabila menggunakan aplikasi-aplikasi di telefon pintar masing-masing. Masyarakat juga perlu bersikap inteligensia dan madani dalam menggunakan aplikasi teknologi hari ini dan peka akan taktik-taktik baru yang digunakan penjenayah siber. Setiap input atau masalah yang berkaitan dengan jenayah siber hendaklah dikongsikan agar ia menjadi rujukan kepada golongan yang pakar dalam memastikan perkara yang telah berlaku tidak berulang serta mengenal pasti potensi ancaman keselamatan siber.", "Langkah seterusnya adalah pihak berkuasa seharusnya mengkaji dan memperkenalkan undang-undang yang mampu menghalang jenayah siber ini berlaku dalam negara kita. Isu keselamatan siber semakin menjadi topik tumpuan dalam konfederasi malah perbincangan antara masyarakat dalam media sosial. Maka, pihak kerajaan seharusnya mengumpulkan pakar-pakar teknologi dalam memanifestasikan fikiran agar sebuah rangka undang-undang dapat diwujudkan dalam mencegah jenayah siber. Ahli masyarakat pula harus melakukan laporan kepada pihak yang berkenaan sekiranya terbabit atau melihat sebarang kegiatan yang meragukan dan melibatkan jenayah siber agar penjenayah tersebut boleh didakwa dan dikenakan tindakan yang tegas. Tambahan pula, laman-laman sesawang kerajaan menghadapi ancaman yang besar daripada perlakuan jenayah siber ini dan pihak kerajaan seharusnya sedar dan menjadi organisasi utama yang membina laman sesawang atau aplikasi teknologi yang selamat untuk digunakan dan bebas daripada risiko jenayah.\u00a0Suruhanjaya Komunikasi dan Multimedia (MCMC) yang ditubuhkan pada 1998 perlu diperkasakan agar keselamatan siber dalam negara dapat dijamin sekaligus menggalakkan pertumbuhan ekonomi dalam negara dan menarik pelabur asing yang berasa selamat untuk menggunakan infrastuktur yang berteknologi tinggi yang kita tawarkan.", "Selain itu, kita juga sepatutnya memperkenalkan pendidikan etika dalam penggunaan teknologi pada setiap institusi pendidikan hari ini. Hampir setiap golongan masyarakat mempunyai gajet atau telefon pintar sebagai kegunaan harian tetapi etika dan cara penggunaannya tidak dididik dengan betul. Justeru, institusi pendidikan seperti sekolah dan universiti adalah tempat permulaan dalam membentuk generasi yang berilmu pengetahuan dan mampu menjadi pengubah masayarakat. Pengetahuan seperti tidak membuka emel atau pautan yang meragukan dan tidak sahih serta tidak tertipu dengan panggilan telefon yang menyuruh kita memindahkan wang tanpa hitam putih perlu diajar kepada kanak-kanak dan golongan remaja. Hal ini kerana mereka mudah dipengaruh dan digunakan oleh penjenayah siber dalam mencari keuntungan. Bak kata peribahasa Melayu, melentur buluh biarlah dari rebungnya. Sekiranya pendidikan etika ini berjaya dilaksanakan, pihak kerajaan pula perlu membuat pendidikan atau modul pembelajaran kepada setiap agensi kerajaan seterusnya menjadi model kepada sektor swasta dalam mendidik setiap pekerja akan kepentingan keselamatan siber supaya terhindar daripada sebarang jenayah.", "Akhir sekali, isu jenayah siber merupakan polemik antarabangsa kerana ia melibatkan banyak negara. Mustahak untuk pihak kerajaan mengukuhkan hubungan multilateral dengan negara-negara lain dalam mengatasi masalah jenayah siber ini. Hal ini akan membantu kerajaan untuk meningkatkan keupayaan dalam memastikan keselamatan siber dalam negara setanding dengan negara maju yang lain. Kerjasama dalam perkongsian maklumat dan pakar teknologi juga boleh direalisasikan agar kita sentiasa bersiap sedia menghadapi ancaman musuh jenayah siber. Misalnya, berlaku transaksi wang yang meragukan di luar negara dan negara tersebut bertindak melaporkan kepada negara yang terkesan maka, penggubahan wang haram dapat dikesan dan seterusnya menangkap penjenayah yang melakukan korupsi di luar negara bagi mengelak tindakan pihak berkuasa tempatan.\u00a0Senario ini persis dengan peribahasa Melayu, yakni berat sama dipikul, ringan sama dijinjing yeng boleh didefinisikan apabila kita bermuafakat dalam menyelesaikan sesuatu perkara sudah pasti kebaikan bersama akan diperoleh tetapi jikasebliknya hanya kerugian akan kita dapat.", "Konklusinya, pelbagai langkah boleh dilaksanakan setiap pihak bagi mengatasi kes-kes jenayah siber hari ini.\u00a0Tiada jalan pintas dalam menangani ancaman jenayah siber. Tindakan yang terbaik ialah setiap individu memainkan peranan masing-masing dalam lingkungan kuasa dan kemampuan yang ada. Pihak pengurusan atasan syarikat atau organisasi perlulah menangani risiko ancaman siber dari perspektif yang menyeluruh serta mengeluarkan polisi-polisi yang berkesan untuk diikuti oleh pekerja syarikat. Maasyarakat juga perlu cakna terhadap segala inisiatif yang akan memastikan keselamatan siber diaplikasikan di setiap sudut penggunaan teknologi harian kita. Elakkan sikap apati dan tidak peduli apabila seseorang individu menegur atau menasihati kita akan kesalahan yang kita lakukan. Semoga masyarakat kita terhindar daripada salah laku siber dan bebas daripada jenayah siber sekaligus menjamin keselamatan dan keamanan negara yang telah kita kecapi hari ini."]}, {"li": ["Kebaikan-Kebaikan Membawa Bekal Makanan Ke Sekolah", "Contoh Karangan Faedah Membawa Bekal Ke Sekolah", "Memastikan makanan berkhasiat", "Keselamatan makanan terjamin", "Memupuk amalan berjimat-cermat", "Menjimatkan masa rehat", "Mengeratkan silaturahim antara ahli keluarga", "Memberi peluang anak-anak untuk menabung"], "p": ["Mutakhir ini, kebanyakan ibu dan bapa mempunyai kerjaya masing-masing demi menampung kos kehidupan yang semakin meningkat dari tahun ke tahun. Tekanan ekonomi yang tidak menentu telah menyebabkan golongan ibu dan bapa untuk bekerja supaya rumah yang selesa dapat didiami di samping keperluan asas dalam keluarga seperti makanan, minuman dan pakaian terjamin dengan baik. Pengorbanan ini telah menyebabkan kekangan masa bagi mereka untuk menjaga kebajikan anak-anak ke sekolah. Akibatnya, mereka menggunakan khidmat penjagaan kanak-kanak untuk menjaga anak-anak mereka di luar waktu sekolah dan juga perkhidmatan van dan bas sekolah untuk pengangkutan. Manakala duit belanja diberi kepada anak-anak untuk membeli makanan di kantin atau kafeteria sekolah. Bagi mereka yang berkelapangan, bekalan makanan akan disiapkan di rumah untuk anak-anak membawanya ke sekolah. Persoalannya, apakah faedah membawa bekal ke sekolah bagi anak-anak?", "Antara manfaat yang akan diperoleh sekiranya ibu dan bapa menyediakan bekalan makanan kepada anak-anak untuk ke sekolah adalah dapat memastikan makanan yang dimakan oleh mereka berkhasiat tinggi. Umum sedia maklum, kita digalakkan untuk mengamalkan pemakanan seimbang demi menjaga kesihatan diri dan mengelakkan daripada ancaman penyakit berbahaya. Ibu dan bapa bertanggungjawab memastikan setiap ahli dalam keluarga mengamalkan pemakanan yang seimbang dan berkhasiat tinggi. Lebih-lebih lagi dalam kalangan kanak-kanak kerana mereka dalam fasa pertumbuhan fizikal yang optimum. Jika mereka dibekalkan pemakanan yang sihat dan cukup dari segi nutrien dan zatnya, pasti anak-anak menikmati tumbesaran yang sihat. Kita tidak boleh memastikan makanan yang dijual di kantin sekolah berkhasiat tinggi\u00a0 makan tindakan terbaik yang boleh dilakukan oleh ibu dan bapa adalah dengan menyediakan bekalan makanan dari rumah. Natijahnya, makanan yang berkhasiat akan melahirkan badan yang sihat seterusnya otak akan menjadi cerdas.", "Di samping itu, membawa bekal ke sekolah dapat menjamin keselamatan makanan anak-anak. Jika ditelusuri, aspek penyediaan makanan merupakan perkara yang penting di mana sumber-sumber bahan mentah dan cara masakan dapat dipastikan jika kita melakukannya sendiri. Maka, adakah anda yakin dengan cara penyediaan makanan yang dilakukan oleh pengusaha kantin di sekolah anak-anak anda? Sekiranya tidak, ibu dan bapa seharusnya meluangkan masa menyediakan bekalan makanan kepada anak-anak untuk di bawa ke sekolah. Saban tahun kita diwar-warkan dengan kes keracunan makanan yang dialami oleh para pelajar di sekolah kerana keselamatan makanan yang dimakan oleh mereka terjejas. Tidak dinafikan punca berlakunya keracunan makanan mungkin disebabkan kecuaian manusia tetapi kita boleh mengelakkannya dengan memastikan diri kita sentiasa bersih dan mendapatkan sumber makanan yang dipercayai kebersihan serta khasiatnya. Tegasnya, membawa bekal ke sekolah dapat memastikan anak-anak menikmati hidangan yang selamat dan tidak terdedah kepada sebarang keracunan makanan kerana mencegah lebih baik daripada merawat.", "Pada masa yang sama, jika anak-anak membawa bekal dari rumah ke sekolah mereka, amalan berjimat-cermat dapat dipupuk dalam diri mereka. Anak-anak tidak memerlukan duit belanja untuk membeli makanan di kantin sekiranya ibu dan bapa telah membekalkan makanan kepada mereka. Bukan sahaja duit perbelanjaan anak-anak boleh dijimatkan tetapi juga duit perbelanjaan bagi ibu dan bapa. Justifikasinya, ibu dan bapa boleh merancang menu makanan yang ingin disediakan pada minggu tersebut dan membeli bahan-bahan masakan di kedai atau pasaraya yang menawarkan harga yang berpatutan di samping kualiti yang baik. Perancangan perbelanjaan adalah perkara yang perlu dilazimi masyarakat hari ini demi menjamin pengurusan kewangan yang cekap. Kalau dibandingkan dengan membeli makanan yang telah siap di restoran, harga makanan adalah lebih tinggi kerana pengusaha restoran perlu memasukkan kos-kos lain seperti sewaan kedai dan upah tukang masak ke dalam harga yang perlu dibayar oleh pengunjung restoran tersebut. Izharnya, amalan cermat semasa banyak, jimat semasa sedikit dapat dipupuk kepada anak-anak dan juga ibu bapa jika menyediakan bekalan makanan ke sekolah mahupun ke pejabat.", "Faedah lain yang diperoleh apabila ibu dan bapa menyediakan bekalan makanan kepada anak-anak adalah dapat menjimatkan masa. Untuk makluman semua, pelajar hanya diperuntukkan masa yang singkat untuk berehat iaitu antara 25 hingga 30 minit sahaja. Seandainya murid-murid tidak membawa bekal makanan ke sekolah, mereka perlu beratur dan menunggu giliran bersama-sama murid yang lain untuk membeli makanan di kantin. Proses ini akan memakan masa yang banyak dan mereka akan terburu-buru untuk menikmati hidangan yang dibeli mereka kerana waktu rehat hampir tamat. Oleh itu, pelajar yang mempunyai bekalan makanan dari rumah dapat menjimatkan masa mereka dengan menikmati makanan di dalam kelas atau di kantin tanpa perlu menunggu giliran. Tambahan pula, mereka dapat membuat persiapan awal sebelum kelas yang bermula selepas waktu rehat pada waktu terluang. Selain itu, pelajar juga dapat melakukan tugasan harian di kelas mengikut jadual yang telah ditetapkan. Misalnya, menyapu sampah, membuang sampah dan menghantar kerja-kerja sekolah ke meja guru di bilik guru. Intihannya, anak-anak akan mempelajari cara untuk menghargai masa kerana masa itu emas.", "Sudah terang lagi bersuluh bahawa membawa bekal ke sekolah memberikan pelbagai faedah terutamanya kepada anak-anak. Ibu dan bapa sewajarnya memberikan perhatian dan tenaga sepenuhnya dalam memastikan kebajikan anak-anak berada dalam tahap yang terbaik. Anak-anak merupakan khazanah yang diamanahkan daripada Tuhan kepada ibu dan bapa untuk menjadi tauladan terbaik kepada diri sendiri dan juga anak-anak mereka. Persis peribahasa Melayu, melentur buluh biarlah dari rebungnya. Tanggungjawab serta peranan ibu dan bapa perlu dilunaskan sehabis baik agar keluarga yang bahagia dapat dilahirkan seterusnya memacu masayarakat supaya menjadi lebih prihatin. Pihak kerajaan menerusi agensi-agensinya harus menggalakkan ibu dan bapa dalam menyediakan makanan untuk anak-anak ke sekolah serta memberikan panduan penyediaan makanan yang seimbang dan bernutrisi tinggi. Semoga segala inisiatif untuk menjadikan masyarakat konvensional menjadi lebih madani dan inteligensia disokong dan dilaksanakan secara holistik agar manfaatnya dinikmati bersama."]}, {"li": ["Faedah-Faedah Menggunakan Laman Media Sosial", "Contoh Karangan Faedah-Faedah Menggunakan Laman Media Sosial", "menambah kenalan baru", "menambah pengetahuan dan maklumat semasa", "medium pengiklanan produk", "perkongsian hobi", "menjana pendapatan", "meningkatkan kemahiran ICT"], "p": ["Pada era globalisasi ini, kemajuan teknologi yang merentas masa dan jarak yang dahulunya mustahil tetapi kini tidak lagi telah mewujudkan pelbagai teknologi yang berkait rapat dengan kehidupan kita. Antaranya adalah laman media sosial di mana kita boleh bersosial atau berhubung dengan seseorang dengan hanya menggunakan teknologi seperti telefon pintar dan jalur lebar pada bila-bila masa dan di mana sahaja. Corak perhubungan manusia sudah tiada penghalang kerana kita mampu menghubungi secara \u201creal time\u201d atau bermaksud masa sebenar hasil daripada kemajuan aplikasi yang dibangunkan bagi memudahkan komunikasi dan perhubungan antara manusia. Pewujudan aplikasi-aplikasi sosial media ini telah memberi pelbagai faedah kepada pengguna-penggunanya.", "Faedah utama menggunakan laman sosial adalah kita dapat berhubung dengan kenalan kita dan juga mendapat kenalan baru. Laman sosial seperti Facebook telah memberikan satu dimensi baru dalam bersosial antara manusia di mana kita boleh berkawan dengan rakan kita dan boleh berkongsi apa yang kita merasakan sesuai seperti gambar ketika di hari raya. Ia boleh menjadi tempat di mana satu hari atau detik istimewa dalam hidup kita untuk dikongsikan di laman sosial dan boleh disimpan serta dilihat semula kelak sebagai memori kita. Panggilan video melalui aplikasi seperti Whatsapp juga telah membolehkan kita berinteraksi secara bersemuka dengan kenalan kita tidak kira di mana kita berada selagi kita mempunyai sambungan jalur lebar. Oleh itu, laman sosial telah memudahkan cara komunikasi antara kita tidak kira ahli keluarga, rakan-rakan sekolah atau rakan sekerja kita.", "Selain itu, laman sosial amat berfaedah kepada kita kerana ia mampu menambah pengetahuan kita dari segi pelbagai perkara. Pengguna dapat bertukar pandangan, cadangan dan berkongsi ilmu baru melalui rangkaian alam maya ini. Agensi wartawan atau berita juga telah menggunakan laman sosial di mana berita-berita terkini atau isu terkini dapat disampaikan secara terus tanpa menunggu siaran berita di televisyen. Tambahan pula, perkongsian ilmu di laman sosial tidak terhad kepada penulisan sahaja, pendekatan seperti video telah menjadikan laman sosial lebih interaktif dan bermanfaat kepada kita. Laut\u00a0ditimba tak akan kering, begitulah perumpamaan peribahasa Melayu di mana pengajian ilmu pengetahuan\u00a0itu tidak akan habis selagi hayat dikandung badan.", "Melalui laman media sosial juga, kita boleh mencari kenalan baru yang berkongsi hobi atau minat yang sama. Sebagai contoh, ibu bapa boleh menggalakkan anak-anak mereka menyertai kumpulan atau aktiviti seperti berbasikal yang dianjurkan oleh kelab atau persendirian di laman sosial media. Mereka boleh mengikuti perkembangan anak-anak mereka yang berbasikal dengan perkongsian gambar atau video oleh penganjur kelab tersebut di mana ibu bapa akan menjadi lebih tenang dalam memastikan anak-anak mereka meluangkan masa dalam perkara yang bermanfaat. Sekiranya minat anak-anak dalam hobi yang sihat menjadi semakin berkembang maka ibu bapa wajar menyokong dan menggunakan platform media sosial ini untuk berkongsi bakat mereka kerana ia mampu menjana pendapatan sampingan atau menarik minat penaja.", "Kesimpulannya, penggunaan laman media sosial dengan bijak mampu memberikan faedah yang berganda kepada kehidupan kita. Penerapan etika yang baik dan mempelajari pendekatan interaktif dalam aplikasi-aplikasi media sosial adalah perkara utama dalam memanfaatkan laman media sosial. Maka, setiap pihak terutamanya ibu bapa hendaklah bersama-sama celik ilmu dalam menggunakan laman sosial media agar anak-anak juga memanfaatkan penggunaannya dengan sebaik mungkin. Seperti peribahasa Melayu, ke mana tumpah kuah kalau tidak ke nasi yang membawa maksud jika ibu bapa menunujukkan teladan baik maka baiklah perangai anak-anak mereka jika sebaliknya maka buruklah akibatnya. Marialah kita bersama-sama mengatur langkah menjadi rakyat yang bijak dalam menggunakan teknologi agar dapat melahirkan negara yang berdaya saing dan kompetitif dalam era kemajuan globalisasi ini."]}, {"li": ["Faedah-Faedah Menguasai Teknologi Maklumat Kepada Golongan Remaja", "Contoh Karangan Kepentingan Menguasai Teknologi Maklumat Kepada Golongan Remaja", "Meningkatkan pengetahuan am", "Memperkasa kemahiran diri", "Memudahkan komunikasi", "Menambah pendapatan", "Menjimatkan masa dalam pelbagai urusan", "Membina jati diri yang unggul"], "p": ["Dasawarsa ini, perkembangan teknologi telah mengubah cara hidup masyarakat konvensional untuk bergantung kepada kemudahan yang telah dicipta. Kelahiran gajet-gajet seperti komputer dan telefon pintar menerima impak yang besar daripada setiap golongan manusia sama ada untuk kegunaan peribadi atau organisasi syarikat. Teknologi maklumat boleh didefinisikan sebagai penggunaan sistem komputer dan telekomunikasi untuk menyimpan, mengambil, melindung, memproses, melihat dan menghantar maklumat tanpa batasan waktu dan tempat. Seperti semua ciptaan manusia, tiada apa yang sempurna. Begitu juga dengan teknologi maklumat dimana terdapat kesan yang negatif dan positif terhadap penggunaannya. Oleh itu, mustahak untuk kita mempelajari dan menguasai teknologi ini supaya dapat buang yang keruh dan ambil yang jernih. Golongan remaja dan kanak-kanak yang merupakan tunjang masa hadapan nusa dan bangsa seharusnya menguasai teknologi maklumat selaras dengan perkembangannya agar faedah-faedah yang mampu diperoleh dapat dimanfaatkan sepenuhnya.", "Antara faedah dalam menguasai teknologi maklumat adalah meningkatkan pengetahuan am dalam kalangan para remaja. Mutakhir ini, generasi muda tidak gemar atau ambil peduli terhadap isu-isu semasa atau maklumat terkini dek kerana lebih gemar bermain permainan video dan leka dengan rancangan-rancangan hiburan. Remaja seharusnya bersikap cakna dengan perkembangan isu-isu semasa yang berlaku secara domestik mahupun antarabangsa. Isu yang berat seperti perkembangan politik, pengurusan kewangan dan masalah kesihatan lazimnya tidak mendapat perhatian daripada golongan ini. Tetapi dengan perkembangan teknologi maklumat seperti media sosial, segala maklumat boleh diperoleh dengan pantas tanpa mengira sempadan waktu dan tempat. Penularan berita juga adalah lebih pantas sekiranya dimuat naik ke laman sosial yang menjadi lubuk informasi terkini. Pengetahuan am ini adalah penting supaya golongan remaja mengenali dan mengetahui hak mereka serta dapat memberikan pendapat atau solusi berkenaan isu-isu semasa yang membuatkan negara asing bergolak. Tambahan pula, mereka dapat mengambil pengajaran daripada apa yang berlaku di negara lain dan tidak mengulangi kesilapan yang sama di negara ini. Intihannya, dengan mempelajari teknologi maklumat, ia membantu melahirkan golongan remaja yang berpengetahuan luas dan tidak bersikap seperti katak di bawah tempurung.", "Di samping itu, teknologi maklumat dapat membantu memperkasa kemahiran diri golongan remaja. Dalam mendepani arus modenisasi hari ini, kebanyakan di antara kita terutamanya para remaja harus menguasai lebih daripada satu kemahiran untuk kekal relevan dalam apa jua bidang pekerjaan. Hal ini demikian kerana skop pekerjaan yang ditawarkan pada masa kini memerlukan pekerja yang berkemahiran tinggi dan pelbagai. Misalnya, kemahiran berkomunikasi dan pembawaan imej diri telah menjadi kriteria utama bagi penilaian dalam perkembangan karier pada masa hadapan. Maka, golongan remaja boleh mempelajari kemahiran di luar bilik darjah melalui aplikasi penstriman video seperti Youtube. Selain itu, golongan remaja juga perlu membudayakan pengadaptasian penggunaan teknologi dalam kehidupan harian kerana segala aspek kehidupan pada masa akan datang akan dipenuhi dengan teknologi yang lebih mudah dan efisien untuk diuruskan. Sejajar dengan perkembangan teknologi yang pantas, remaja juga harus bijak menambah kemahiran lain supaya menjadi nilai tambah kepada diri apabila ingin memulakan karier pekerjaan.", "Pada masa yang sama, penguasaan teknologi maklumat juga dapat memudahkan komunikasi sesama manusia tanpa batasan waktu dan tempat. Kewujudan aplikasi teknologi seperti Whatsapp telah mengubah cara komunikasi manusia di mana panggilan suara melalui telefon kini telah ditambah baik dengan panggilan video. Anda dapat bersua muka dalam masa sebenar dan berkomunikasi dengan lebih baik. Perhubungan jarak jauh telah menjadi kelaziman masyarakat dan ini membantu proses globalisasi yang perlu diterima dan dimanfaatkan oleh para remaja khususnya. Kelahiran aplikasi media sosial seperti Facebook, Twitter dan Instagram telah membuka ruang kepada setiap penggunanya untuk meluaskan rakaian hubungan ke serata dunia. Tambahan pula, kemudahan komunikasi melalui teknologi maklumat adalah penting dalam aspek keselamatan diri. Hal ini kerana penggilan kecemasan dan perkongsian lokasi boleh dilakukan dengan mudah jika mangsa berada dalam situasi kecemasan atau diancam keselamatannya. Peribahasa Melayu berkata, lain dahulu lain sekarang yang bermaksud cara komunikasi dahulu berbeza jika dibandingkan dengan sekarang. Izharnya, penguasaan teknologi maklumat akan memudahkan komunikasi antara satu sama lain tanpa mengira jarak dan waktu.", "Faedah lain yang akan diperoleh sekiranya golongan remaja menguasai teknologi maklumat adalah menambah pendapatan diri. Dalam kegawatan ekonomi yang tidak menentu penjanaan pendapatan sampingan menjadi suatu perkara yang lazim dan pentting untuk dilakukan oleh masyarakat hari ini. Dengan menguasai teknologi maklumat, golongan remaja boleh\u00a0 menceburi bidang perniagaan secara atas talian dan membantu keluarga atau ibu bapa untuk menjana pendapatan sampingan. Sebagai contoh, keluarga anda memiliki perniagaan kek dan pastri. Anda boleh membantu perkembangan perniagaan tersebut menggunakan hujung jari dengan membuka laman sosial bagi tujuan promosi dan pemasaran. Selain itu, aplikasi penghantaran seperti FoodPanda dan GrabFood dapat digunakan sekiranya anda menguasai penggunaan teknologi maklumat dan mengadaptasi sistem tersebut dalam perniagaan milik keluarga. Secara tidak langsung, anda telah menguasai dua bidang dalam satu pekerjaan iaitu teknologi dan perniagaan. Persis kata peribahasa jika tidak dipecahkan ruyung manakan dapat sagunya.", "Kesimpulannya, pelbagai faedah yang akan diperoleh sekiranya golongan remaja menguasai teknologi maklumat. Kini ia terserah kepada para remaja sama ada ingin memanfaat sebaik-baiknya atau tidak dalam perkembangan teknologi hari ini. Usaha ini juga wajar disokong oleh kerajaan dalam melaksanakan pendidikan berteraskan teknologi seperti program internet untuk sekolah bestari serta menggalakkan penceburan teknologi maklumat dalam setiap industri ekonomi dalam negara. Setiap pihak seharusnya bersedia untuk melakukan anjakan paradigma dalam memanfaatkan teknologi maklumat dalam setiap segi kehidupan mahupun pekerjaan. Para remaja pula seharusnya berusaha dengan bersungguh-sungguh untuk menguasai teknologi maklumat kerana laut yang ditimba tidak akan kering. Semoga generasi muda di negara ini menjadi generasi yang berjaya dalam memacu negara ke arah kemajuan dan progesif yang berkekalan di samping mengutamakan perkembangan teknologi dan kesejahteraan hidup bermasyarakat. Kelak kemampuan industri teknologi maklumat dan komunikasi (ICT) yang digunakan masyarakat dan negara menjadikan Malaysia duduk sama rendah dan berdiri sama tinggi dengan negara-negara maju dari negara luar."]}, {"li": ["Punca Gejala Buli Dalam Kalangan Pelajar Sekolah Dan Langkah Untuk Mengatasinya", "Contoh Karangan\u00a0Punca Gejala Buli Dan Langkah Untuk Mengatasinya", "kegagalan ibu bapa dalam mendidik anak-anak", "pengaruh televisyen dan media", "kelonggaran disiplin di sekolah mahupun di rumah", "masa yang kualiti dalam keluarga diperlukan", "sifat mesra dan mudah didekati oleh guru dan rakan", "memberikan didikan agama dan moral"], "p": ["Selain itu, punca gejala buli ini berlaku dalam kalangan masyarakat kita diperingkat remaja adalah disebabkan pengaruh televisyen dan media massa. Faktor umur yang semakin menaik menjadikan seseorang itu ingin menunjukkan kekuatannya dengan menjadi pembuli hasil pengaruh daripada filem-filem tempatan seperti KL Gangster dan lain lain. Bahan seni yang memaparkan sisi buruk sebuah masyarakat tidak sepatutnya menjadi tontonan umum kerana kanak-kanak yang kecil mudah terpengaruh dan ingin mencuba perkara baru. Penggiat seni dan stesen televisyen hendaklah memaparkan keindahan dan kemakmuran serta kekayaan budi bahasa rakyat kita dengan lebih banyak dan kerap agar ia menjadi ikutan anak muda sekaligus menjadi tanggungjawab sosial golongan media dalam membantu membina masyarakat yang bahagia dan harmoni.", "Langkah yang boleh diambil dalam mengelakkan gejala buli dalam kalangan anak muda adalah dengan meluangkan masa berkualiti bersama keluarga. Ibu bapa berperanan penting dalam mengambil berat segala aspek kehidupan anak-anak mereka. Perkongsian masalah, perbualan tentang lumrah kehidupan dan beriadah bersama-sama adalah contoh amalan mulia yang sepatutnya diamalkan dalam setiap institusi kekeluargaan dimana hubungan menjadi bertambah rapat dan kasih sayang antara ahli keluarga menjadi kukuh dan dipercayai. Ibu bapa hari ini juga perlu lebih bersedia dalam ilmu mendidik anak muda kerana cabaran dan dugaan generasi hari ini berbeza berbanding waktu mereka. Perbandingan zaman yang ketara perbezaannya tidak boleh disamakan tetapi ibu bapa boleh mencari idea dan berbincang apakah perkara yang baik dan tidak baik untuk anak-anak mereka dalam menghadapi kehidupan seharian.", "Selain itu, guru-guru dan rakan-rakan di sekolah juga berperanan dalam melahirkan masyarakat yang membendung gejala buli-membuli. Langkah yang boleh diambil adalah mewujudkan golongan yang mesra, penyayang dan boleh dipercayai. Sebagai guru, mereka adalah orang kedua yang mampu melihat perilaku anak-anak muda selepas ibu bapa mereka. Guru di sekolah seharusnya menjadi sahabat yang boleh dipercayai sekiranya anak murid mereka mengalami masalah di rumah dan melarat hingga ke sekolah. Anak-anak muda ini memerlukan tempat yang mereka boleh meluahkan perasaan dan dipercayai supaya mereka tidak rasa tersisih dan mengendahkan perkara yang negatif berlaku dalam keluarga mereka. Penerapan kasih sayang dan perhatian mampu mengubah isi hati seseorang manusia yang bersikap negatif dan kasar menjadi lembut dan positif.", "Konklusinya, terdapat banyak punca yang menyumbang kepada gejala buli dan kita telah kenal pasti beberapa langkah yang wajar diambil sebagai cara mengatasinya. Sebaiknya kita membanteras sedaya upaya gejala buli ini agar ia tidak berleluasa dan merosakkan keharmonian masyarakat kita diwaktu kelak. Seperti peribahasa Melayu, melentur buluh biarlah dari rebungnya yang bermaksud kita hendaklah mendidik anak-anak adat dan budaya yang baik dari muda agar tidak menyusahkan pada masa hadapan. Masyarakat yang sejahtera bermula dengan individu yang berakhlak mulia, bahagia serta berketrampilan agar generasi akan datang menjadi generasi yang hidup harmoni disamping memastikan negara terus berdaya saing dan maju di peringkat global."]}, {"li": ["Persediaan-Persediaan Sebelum Menempuh Alam Pekerjaan", "Contoh Karangan Persediaan Sebelum Menempuh Alam Pekerjaan", "kelayakan akademik dalam pekerjaan", "kemahiran komunikasi", "ketahanan fizikal dan mental", "mengetahui prospek dan risiko kerjaya", "menguasai kemahiran penyelesaian masalah", "bersikap toleransi dan rasional"], "p": ["Langkah pertama adalah dengan melanjutkan pelajaran ke peringkat pengajian tinggi dengan mengambil kursus yang berkaitan dengan pekerjaan yang ingin diceburi nanti. Perkembangan institusi-institusi pengajian tinggi (IPT) tidak kira awam atau swasta telah menyumbang kepada kelahiran graduan yang mampu bersaing dan bersedia untuk bekerja selepas tamat pengajian. Memiliki pengetahuan yang tinggi dalam bidang yang diceburi akan memberi kelebihan kepada para pelajar sebelum mempraktikkan secara amali teori-teori atau latihan yang dilakukan semasa dalam pengajian. IPT juga akan mengadakan latihan industri di mana pelajar akan bekerja di dalam industri berkaitan sebagai langkah persediaan sebelum tamat pengajian dan memasuki alam pekerjaan. Natijahnya pelajar perlu mencapai keputusan yang cemerlang jika ingin bersaing dalam mencari pekerjaan yang stabil dan menjadi impian.", "Seterusnya, golongan yang ingin berkecimpung dalam alam pekerjaan perlu mempunyai kemahiran komunikasi yang tinggi dan baik. Kemahiran komunikasi adalah seperti berhemah dalam berkata-kata, mampu menganalisis sesuatu keadaan dan cekap dalam menyelesaikan masalah yang timbul. Kemahiran ini tidak diperoleh melalui subjek di IPT tetapi ia perlu dilatih dalam diri sendiri kerana ia bergantung kepada sikap dan tindakan yang selalu diambil oleh seseorang individu dalam suatu situasi. Maka, syarikat dan jabatan pekerjaan mencari seseorang yang mahir dalam komunikasi kerana pekerjaan melibatkan sebuah organisasi yang terdiri daripada pelbagai jenis umur dan kerenah. Perwatakan yang menarik dan mampu bergaul dengan baik sesama rakan sekerja menjadi suatu ciri penting dalam mendapatkan pekerjaan.", "Selain itu, para pelajar yang ingin masuk ke alam pekerjaan hendaklah bersedia dari segi fizikal dan mental. Faktor fizikal selalunya bergantung dengan bidang pekerjaan yang dipilih. Sebagai contoh\u00a0 juruukur dan jurutera yang memerlukan pekerja ke tapak pembinaan yang panas dibawah terik matahari untuk melakukan tugas atau pemerhatian. Dari segi mental pula, persediaan untuk berurusan dengan rakan sekerja, majikan ataupun pelanggan yang memerlukan kita untuk brsabar dan bersikap waja dalam menghadapi segala situasi demi menjaga reputasi kita agar tidak memalukan diri sendiri dan majikan kita. Seperti peribahasa Melayu, alah bisa tegal biasa yang bermaksud sesuatau pekerjaan yang sukar atau rumit untuk disempurnakan akan menjadi lebih mudah jika sering melakukannya.", "Sebelum memohon suatu pekerjaan, adalah bijak untuk kita mengetahui prospek dan risiko yang diambil sekiranya kita bekerja dalam bidang tersebut. Banyak pekerjaan sebenarnya mempunyai prospek yang baik untuk masa hadapan jika kita kekal cemerlang dalam prestasi kerjaya kita. Namun begitu, terdapat juga pekerjaan yang memerlukan usaha yang lebih untuk kekal konsisten dalam menperoleh pendapatan. Sebagai contoh, usahawan yang perlu sentiasa berfikiran kritis dalam memastikan produk yang dihasilkan mendapat sambutan dan mencapai sasaran supaya mendapat keuntungan maksima dan boleh mengembangkan syarikat ke tahap yang lebih maju. Begitu juga dengan pengkarya seni yang harus konsisten dalam menghasilkan seni kreatif demi mencari hasil yang mampu menanggung kehidupan mereka kelak. Kalau tidak dipecahkan ruyung, manakan dapat sagunya.", "Kesimpulannya, pelbagai langkah yang boleh diambil sebagai persediaan sebelum menempuh alam pekerjaan. Persediaan yang mapan haruslah dimulakan dengan awal agar tidak mengalami kejutan budaya yang akan memakan diri di masa hadapan. Pada zaman yang penuh persaingan ini dek kerana perkembangan jumlah manusia kita perlu berusaha dengan lebih baik dan bijak supaya mampu mencabar ekonomi negara yang tidak stabil dan merencat pertumbuhan ekonomi yang dirancang. Kita hendaklah bersikap optimis dalam mencari rezeki agar ekonomi negara terus bergerak kehadapan dan sekaligus menjamin kenaikan taraf hidup yang lenih baik berbanding sebelumnya. Ilmu, kemahiran insaniah dan sikap positif dimiliki menjadikan seseorang itu modal insan yang berharga, ibarat mutiara yang sentiasa diburu dan bernilai tinggi biarpun berada di mana-mana juga."]}, {"li": ["Kelebihan Pembelajaran Secara Maya", "Contoh Karangan Kelebihan Pendidikan Maya (Pengajaran & Pembelajaran Dalam Talian)", "Pembelajaran yang lebih mudah dan interaktif", "Pembelajaran yang selesa dan kondusif", "Meningkatkan kemahiran teknologi", "Memudahkan pelajar untuk mengulang kaji pelajaran", "Memanfaatkan penggunaan e-buku atau bahan pengajaran atas talian", "Meningkatkan penguasaan Bahasa Inggeris dalam kalangan pelajar"], "p": ["Dasawarsa ini, penggunaan gajet seperti telefon pintar, komputer riba dan tablet menjadi kewajipan bagi segenap manusia. Evolusi teknologi yang pesat membangun telah banyak merubah cara hidup manusia pada hari ini. Misalnya, penggunaan surat telah digantikan dengan emel yang hanya menggunakan alam maya untuk berhubung dan perkhidmatannya adalah percuma. Kemajuan yang dikecapi manusia pada hari ini menjadi satu bukti bahawa kita hendaklah terus berevolusi untuk memanfaatkan teknologi. Hal ini kerana tamadun yang maju adalah tamadun yang sentiasa menambah baik kehidupan mereka khususnya anggota masyarakat agar kita dapat duduk sama rendah dan berdiri sama tinggi dengan negara maju yang lain. Antara sektor yang perlu meraikan penggunaan teknologi masa kini dan meninggalkan cara konvensional adalah sektor pendidikan. Maka, wajar untuk kita bincangkan apakah kelebihan pendidikan secara maya atau pengajaran & pembelajaran dilaksanakan secara dalam talian?", "Pendidikan secara dalam talian dapat membantu guru untuk menyampaikan ilmu dengan cara yang lebih mudah serta interaktif buat para pelajar. Berbeza dengan pembelajaran secara bersemuka, pendidikan maya memerlukan guru dan pelajar berinteraksi melalui tablet, komputer atau telefon. Guru-guru perlu menyediakan bahan pembelajaran secara video dan mengajar melalui webinar atau panggilan video kepada anak muridnya. Kita akui, cara ini kurang memberikan kepada pelajar khususnya kanak-kanak yang memerlukan pembelajaran secara bersemuka. Tetapi, guru boleh menggunakan video interaktif yang terdapat secara percuma di Internet. Pelajar juga boleh mencari sumber pembelajaran yang lebih banyak berbanding hanya bergantung kepada buku teks. Malah, terdapat banyak aplikasi seperti quiz yang dapat memudahkan proses pengajaran dan pembelajaran secara dalam talian untuk guru dan pelajar. Bak kata pepatah Melayu, laut yang ditimba tidak akan kering. Selagi kita ada kemahuan untuk mencari dan menyampaikan ilmu, pasti ada jalan yang terbaik untuk kita mengecapi niat murni itu.", "Dari sudut pandang yang lain, pendidikan secara maya dapat memberi keselesaan atau suasana yang kondusif kepada pelajar dan guru. Jika di sekolah, pelajar perlu memakai pakaian seragam yang bagus untuk mendisiplinkan mereka tetapi apabila di rumah, pelajar tidak perlu untuk berpakaian seragam dan hanya memakai pakaian mengikut keselesaan mereka. Selain itu, pendidikan secara maya di rumah membolehkan pelajar untuk fokus dengan lebih baik kerana kurang gangguan daripada pelajar atau raka sekelas. Tapi realitinya, masih ramai pelajar di luar bandar yang ssukar untuk mengikuti pendidikan secara maya. Oleh itu, pihak berkuasa hendaklah melakukan tindakan untuk meningkatkan infrastruktur Internet di seluruh negara agar pendidikan secara maya ini dapat dinikmati oleh segenap penduduk di Malaysia.", "Kelebihan lain pendidikan secara maya adalah ia dapat meningkatkan kemahiran teknologi dalam kalangan guru dan juga pelajar. Umum mengetahui, pendidikan secara maya memerlukan kemahiran teknologi pelajar untuk akses masuk ke dalam aplikasi pembelajaran dalam talian. Pelajar perlu mendapatkan talian Internet yang stabil untuk melalui proses pendidikan maya secara lancar. Di waktu negara kita menghadapi pandemik COVID-19, kita dapat menyaksikan guru-guru menggunakan pelbagai kaedah khususnya penggunaan teknologi untuk menyampaikan pengajaran kepada murid-murid. Situasi ini telah membuatkan warga pendidik untuk berfikir di luar kotak dan menghasilkan bahan pengajaran yang terbaik menggunakan teknologi yang ada. Intihannya, pendidikan secara maya dapat meningkatkan kemahiran teknologi dalam kalangan guru serta pelajar secara langsung atau tidak langsung.", "Akhir sekali, kelebihan pendidikan secara dalam talian ialah memudahkan pelajar untuk mengulang kaji pelajaran. Contohnya, pelajar boleh melihat semula rakaman pengajaran guru sekiranya mereka tidak memahami atau ingin mengulangkaji pelajaran. Situasi ini adalah satu kelebihan jika dibandingkan dengan pendidikan secara bersemuka kerana pelajar mungkin berasa malu dan takut untuk bertanyakan kepada guru. Tambahan pula, pelajar dapat mengakses pelbagai bahan pembelajaran yang terdapat di Internet untuk mengulang kaji dan tidak bergantung kepada buku teks sahaja. Pembelajaran yang interaktif ini sedikit sebanyak dapat membuka minda dan ruang kreatif pelajar dalam mendapatkan ilmu pengetahuan dan menambah kemahiran diri mereka. Natijahnya, pendidikan secara maya banyak membantu pelajar untuk tidak menjadi seperti katak di bawah tempurung kerana penggunaan tekcnologi akan menjadi satu perkara penting di masa kini dan akan datang.", "Kesimpulannya, pelbagai kelebihan yang diperoleh sekiranya guru atau pelajar melaksanakan pendidikan secara maya. Seperti yang saya bincangkan, masih terdapat jurang di kawasan luar bandar yang tidak mampu untuk menikmati pendidikan dalam talian dengan baik. Justeru, kerajaan hendaklah berganding bahu dengan pembekal perkhidmatan talian Internet untuk memastikan liputan Internet di Malaysia ditingkatkan dan berada di tahap yang terbaik. Pandemik Covid-19 menjadi satu bukti bahawa kita perlu bersedia untuk melakukan anjakan paradigma dalam mendepani apa jua situasi agar pendidikan anak-anak kita terjamin. Seterusnya memastikan generasi akan datang yang mewarisi barisan kepimpinan negara dapat menjadi lebih baik dan membawa negara yang maju ke persada dunia."]}, {"li": ["Cara Menjaga Kesihatan Diri Dan Keluarga Demi Kesejahteraan Hidup", "Contoh Karangan Cara-Cara Menjaga Kesihatan Diri Dan Keluarga", "Melakukan aktiviti riadah", "Mengamalkan pemakanan seimbang", "Menjaga kebersihan diri dan persekitaran", "Menjalani pemeriksaan kesihatan", "Mendapatkan rehat dan tidur yang cukup", "Menjaga hubungan sesama manusia dan Tuhan"], "p": ["Era pasca perindustrian dan pasca globalisasi yang serba mencabar akal dan minda kita telah menunjukkan graf masalah kesihatan dalam kalangan masyarakat kita semakin meningkat dari hari ke hari. Walaupun kemudahan dan infrastruktur kesihatan bertambah maju dan lengkap, pelbagai wabak dan penyakit yang melanda setiap golongan tanpa mengira usia. Mengikut kajian statistik yang dikeluarkan oleh Kementerian Kesihatan Malaysia pada tahun 2011, angka pesakit yang menghadapi masalah kesihatan telah meningkat sebanyak 200 000 orang pesakit melebihi bilangan pesakit pada tahun sebelumnya. Angka yang membimbangkan ini sepatutnya menjadi polemik yang perlu diambil tindakan oleh semua pihak. Justeru, wajar untuk kita mengenal pasti cara-cara menjaga kesihatan diri dan keluarga bagi mengelakkan masalah kesihatan menimpa diri dan orang sekeliling kita.", "Antara cara bagi memastikan kesihatan diri berada dalam keadaan baik adalah dengan melakukan aktiviti riadah. Pada masa lapang, setiap di antara kita digalakkan untuk melakukan aktiviti riadah seperti bersukan dan bersenam. Senaman adalah aktiviti regangan badan yang mudah dan boleh diaplikasikan di mana-mana pada tempoh masa yang singkat. Bagi mereka yang meminati aktiviti yang mencabar kekuatan fizikal dan mental, bersukan adalah aktiviti terbaik dalam memastikan kesihatan diri terjamin. Tambahan pula, melakukan aktiviti riadah akan mendatangkan manfaat lain yang cukup baik untuk diri, keluarga dan masyarakat secara amnya. Pembangunan kawasan rekreasi dan infrastruktur sukan yang lain hendaklah dimanfaatkan sepenuhnya oleh masyarakat yang cergas. Natijahnya, aktiviti riadah dapat membantu kita untuk memperkasa kekuatan fizikal dan mental supaya imun terhadap serangan penyakit yang menjejaskan kesihatan diri.", "Pada masa yang sama, mengamalkan pemakanan seimbang juga mustahak bagi memastikan kesihatan diri terjamin. Untuk makluman, Malaysia telah dikategorikan antara negara yang mempunyai masalah obesiti yang tinggi di rantau Asia. Kenyataan ini menunjukkan bahawa masyarakat kita kurang sedar akan faktor pemakanan dalam kesihatan. Kesibukan dalam pekerjaan dan pengaruh iklan mungkin telah menyebabkan ramai dalam kalangan masyarakat di negara ini tidak mengamalkan pemakanan yang seimbang dan sihat. Walaupun pelbagai kempen telah dilaksanakan seperti penggunaan piramid makanan, namun kadar penghidap obesiti tidak berkurangan. Tindakan yang sepatutnya setiap ahli masyarakat lakukan adalah dengan mengurangkan pemakanan makanan segera dan makanan ringan. Sebaliknya, kerapkan memasak makanan sendiri di rumah dan bawa bekal ke tempat kerja atau institusi pengajian. Dengan kaedah ini, kita dapat menentukan keseimbangan makanan yang kita sediakan serta berjimat cermat dalam ketidak tentuan ekonomi hari ini.", "Selain itu, penjagaan kebersihan diri, keluarga dan kawasan sekitar juga adalah penting dalam menjaga kesihatan. Hal ini kerana, penyakit boleh berpunca daripada pelbagai sudut terutamanya apabila terdapat kekotoran daripada sisa sampah dan sebagainya. Sebagai contoh, wabak denggi yang seringkali melanda negara kita adalah disebabkan takungan air yang terbiar lama dan membolehkan nyamuk aedes untuk membiak. Maka, setiapa ahli masyarakat bertanggungjawab memastikan kawasan perumahan serta premis perniagaan atau tempat kerja masing-masing dibersihkan dengan baik secara berkala. Perkara yang mudah ini dapat membantu kita melawan musuh yang tidak zahir di mata kita. Di samping itu, pastikan bahan-bahan mentah yang ingin dimakan, dimasak dan disediakan dengan bersih. Pembuangan sampah diuruskan dengan betul serta berusaha mengurangkan pencemaran alam dengan menjaga kebersihan akan menyumbang kepada kesihatan yang baik.", "Akhir sekali, sudah terang lagi bersuluh dimana pemeriksaan kesihatan yang kerap dapat membantu menjamin kesihatan diri dan keluarga. Kita sepatutnya bersyukur dengan kemudahan kesihatan awam yang disediakan oleh Kementarian Kesihatan Malaysia kerana ia adalah sangat berpatutan berbanding negara lain. Tambahan pula, kemudahan kesihatan disediakan di setiap pelusuk di seluruh negara kita samada klinik desa, klinik kesihatan daerah dan juga hospital-hospital besar yang semakin lengkap dengan peralatan perubatan yang terkini. Maka, sebagai rakyat Malaysia yang bertuah, kita hendaklah memanfaatkan kemudahan ini dengan melakukan pemeriksaan atau rawatan kesihatan mengikut arahan yang dinasihatkan oleh pegawai kesihatan. Bagi yang berkemampuan, institusi kesihatan swasta juga turut menawarkan pemeriksaan kesihatan yang lebih lengkap dan menyeluruh. Bak kata peribahasa Melayu, mencegah adalah lebih baik daripada merawat. Tuntasnya, pemeriksaan kesihatan dapat menjamin kesihatan diri, keluarga dan masyarakat."]}, {"li": ["Tanggungjawab Masyarakat Dan Kepentingan Menjaga Harta Benda Awam", "Contoh Karangan\u00a0Kepentingan Menjaga Harta Benda Awam", "memudahkan pengguna yang memanfaatkan kemudahan tersebut seperti telefon awam, taman permainan", "menghargai inisiatif kerajaan untuk memberi kemudahan awam", "merupakan pusat perkembangan masyarakat seperti sekolah", "menjadi medium penyatuan bangsa dan kaum", "melambangkan sikap dan budaya rakyat", "memupuk sikap saling berkongsi dan toleransi"], "p": ["Dewasa ini, kes vandalisme terhadap kemudahan-kemudahan awam semakin menjadi-jadi. Antaranya adalah seperti tempat menunggu bas dirosakkan tempat duduknya dan diconteng dengan tulisan-tulisan yang tidak enak untuk dilihat. Kemudahan awam sepatutnya berfungsi untuk memudahkan urusan orang awam dalam aktiviti harian mereka. Fasiliti-fasiliti seperti tandas awam, kawasan rekreasi, pejabat pos, sekolah mahupun hospital dan rumah ibadat adalah dibangunkan dengan menggunakan hasil cukai daripada rakyat sendiri. Alangkah ruginya sekiranya kita tidak dapat manfaat daripada apa yang kita laburkan demi memakmurkan dan memajukan negara yang kita sayangi ini. Oleh itu, dalam menepis sikap apati masyarakat terhadap kemudahan awam, wajar untuk kita pelajari kepentingan menjaga harta benda awam.", "Kepentingan utama dalam menjaga harta benda awam adalah ia akan memudahkan aktiviti ahli masyarakat yang bergantung kepada kemudahan awam tersebut. Misalnya, di kawasan bandar dan juga luar bandar pengangkutan awam adalah nadi utama yang membantu memudahkan pergerakan seseorang ke destinasi yang diingini. Jika tempat duduk atau kemudahan pengangkutan awam tersebut menjadi mangsa vandalisme, orang awam akan mengalami kesukaran untuk menggunakannya kerana tidak berasa selesa. Ini akan mengakibatkan kerugian bukan sahaja kepada orang awam malah kepada kerajaan yang menanggung kerugian. Justeru, kemudahan awam seharusnya menjadi tanggungjawab bersama semua ahli masyarakat agar kita sama-sama mendapat manfaat daripadanya. Persis peribahasa Melayu, mendapat sama berlaba, kehilangan sama merugi.", "Seterusnya, kemudahan awam ini wajar mendapat penjagaan yang rapi dari semua pihak kerana ia menunjukkan\u00a0apresiasi terhadap inisiatif pihak kerajaan dalam memudahkan rakyat. Seperti isi dan kuku, rakyat dan kerajaan saling memerlukan antara satu sama lain. Maka, segala inisiatif dalam memberi kemudahan kepada orang awam perlu disokong dan dijaga dengan hemah. Kemudahan awam seperti hospital, sekolah dan juga kawasan rekreasi menelan belanja yang besar dan jika berlaku kerosakan, kerugian yang terpaksa ditanggung adalah sia-sia. Kos yang digunakan untuk membaik pulih kerosakan kemudahan awam yang tidak sepatutnya berlaku boleh disalurkan ke arah perkara yang lebih berguna seperti mewujudkan lebih banyak hospital dan sekolah. Secara langsung, kita sebagai ahli masyarakat mendapat lebih banyak manfaat seperti peluang pekerjaan, kemudahan kesihatan dan sekolah yang selesa untuk generasi hadapan yang bakal memimpin negara ke arah kemajuan sejagat.", "Selain itu, mustahak untuk setiap daripada kita menjaga harta benda awam bagi memastikan kelangsungan perkembangan masyarakat dalam negara kita khususnya. Sebagai contoh, sekolah adalah fasiliti ulung dalam membentuk generasi muda dalam negara supaya menjadi seseorang yang berguna kepada negara diwaktu kelak. Sekiranya sekolah tidak mempunyai suasana yang kondusif seperti kerusi dan meja pelajar yang rosak, tentu ia akan mempengaruhi pembelajaran golongan kanak-kanak dan remaja ini. Maka, semua pihak terutamanya ibu bapa dan guru perlu menunjukkan tauladan terbaik kepada generasi muda yang baru setahun jagung ini dalam menghargai segala kemudahan yang diperoleh daripada hasil sumbangan kerajaan atau sesiapa pun supaya menggunakannya dengan bijak dan berhemah agar ia dapat terus digunakan oleh orang lain. kesedaran dan tunjuk ajar yang ikhlas akan membentuk jiwa remaja yang sihat dan berfikirang matang apabila melangkah ke alam dewasa nanti.", "Akhir sekali, saya berpendapat untuk menyentuh kepentingan menjaga harta benda awam ini dari sudut dimensi lain. Kita dilahirkan di sebuah negara yang didiami pelbagai kaum, bangsa dan agama. Nenek moyang kita telah berjuang demi memerdekakan negara dan mampu bertoleransi sesama sendiri dalam memebangunkan negara tercinta iaitu Malaysia. Intihanya, perpaduan antara semua golongan masyarakat adalah tunjang utama dalam pembentukan negara Malaysia. Apa yang saya lihat adalah kemudahan awam seperti kawasan rekreasi dan sekolah terutamanya merupakan medium utama dalam mengukuhkan penyatuan rakyat Malaysia yang berbilang bangsa, kaum dan agama ini. Kita boleh melihat dimana golongan remaja tanpa mengira bangsa bermain bola sepak bersama-sama di padang-padang awam pada waktu petang. Situasi ini akan menyemarakkan semangat kekitaan yang jitu dan sekaligus dapat membentuk masyarakat yang mengamalkan gaya hidup sihat dan menikmati kehidupan yang aman sentosa.", "Kesimpulannya, banyak manfaat yang boleh digarap sekiranya kita bersama-sama menjaga harta benda awam. Harta benda atau kemudahan awam disediakan bagi memudahkan semua lapisan masyarakat dalam melaksanakan aktiviti-aktiviti tertentu. Media massa hari ini mempunyai peranan yang besar dalam memberi kesedaran kepada masyarakat akan pentingnya memelihara dan memanfaatkan kemudahan awam yang telah disediakan. Sokongan dan bantuan daripada kerajaan dalam melaksanakan dasar yang mengutamakan kemudahan untuk rakyat wajar disemarakkan dan menjadi agenda utama pihak berkuasa hari ini. Kemudahan awam yang baik akan menunujukkan kemampuan dan sikap kita kepada masyarakat dunia sekaligus membentuk imej negara yang maju, berwawasan dan beretika dalam setiap perkara. Persis kata Hamka, kecantikan yang abadi terletak pada keelokkan adab dan ketinggian ilmu seseorang, bukan terletak pada wajah dan pakaiannya."]}, {"li": ["Kepentingan Menguasai Bahasa Asing Untuk Kemajuan Negara", "Contoh Karangan Kepentingan Menguasai Bahasa Asing Seperti Bahasa Inggeris", "mudah untuk berhubung atau berkomunikasi dengan orang lain", "memperoleh lebih banyak ilmu pengetahuan", "membuka peluang untuk\u00a0melanjutkan pelajaran ke peringkat yang lebih tinggi", "memperoleh peluang pekerjaan yang lebih banyak", "mudah memahami budaya asing", "menambah\u00a0keyakinan diri seseorang"], "p": ["Kepentingan utama adalah kemahiran menguasai bahasa asing dapat memudahkan perhubungan atau komunikasi dengan orang yang berlainan bangsa. Bayangkan jika tiada penterjemah bahasa di konfederasi yang melibatkan pelbagai negara di dunia ini. Maka, kemahiran menguasai bahasa asing ini penting bagi menjadi jambatan kepada persefahaman yang ingin dilaksanakan. Bahkan, dengan menguasai bahasa asing, kita dapat berinteraksi dengan pelancong yang mengunjungi negara kita. Hal ini akan memberikan kesan kepada mereka kerana mereka akan merasakan mudah untuk bertanya dan memahami penjelasan kita tentang budaya atau sejarah tempat yang mereka lawati sepanjang percutian mereka. Jelaslah bahawa\u00a0dengan menguasai pelbagai bahasa,\u00a0 kita mudah berkomunikasi untuk bertukar fikiran serta maklumat antara satu sama lain.", "Selain itu, menguasai bahasa asing akan membantu seseorang individu itu untuk\u00a0memperoleh ilmu pengetahuan. Ilmu pengetahuan yang terdapat di dunia ini ditulis dalam pelbagai bahasa, khususnya bahasa Inggeris yang menjadi bahasa utama dunia.\u00a0Sebagai contoh, untuk meningkatkan pengetahuan dalam bidang agama Islam seseorang wajib menguasai bahasa Arab yang merupakan bahasa kitab suci Al-Quran. Dengan penguasaan bahasa tersebut, mereka bukan sahaja memahami konteks yang disampaikan malah boleh berkongsi ilmu pengetahuan yang diperoleh kepada masyarakat setempat masing-masing agar bersama-sama menikmati manfaat daripadanya. Janganlah kita bersikap seperti katak di bawah tempurung yang bermaksud orang yang tidak mahu menerima pembaharuan, perubahan ataupun ilmu yang baru.", "Di samping itu, penguasaan bahasa asing akan\u00a0membuka peluang seseorang untuk\u00a0melanjutkan pelajaran ke peringkat yang lebih tinggi. Pihak kerajaan telah pun melakukan inisiatif menghantar pelajar kita ke luar negara untuk melanjutkan pelajaran ke peringkat yang lebih tinggi namun para pelajar ini perlu menguasai bahasa asing agar tidak kekok untuk menetap di sana sepanjang tempoh pengajian. Bahan-bahan ilmiah atau rujukan juga dikeluarkan dalam pelbagai bahasa jadi pelajar-pelajar di dalam mahupun luar negara seharusnya menguasai bahasa asing untuk memahami intipati ilmu yang dikongsikan. Pembelajaran secara global ini membantu kita dalam menambah baik dari segi ekonomi malahan penting bagi industri perubatan di mana mereka boleh mengkaji kes-kes yang berlaku di luar negara dan melakukan persediaan sekiranya terdapat kes yang sama berlaku dalam negara.", "Tuntasnya, kemahiran menguasai bahasa asing adalah cukup penting untuk semua pihak.\u00a0Barang siapa yang memahami kepentingan bahasa asing pasti akan bertindak segera kerana mahu merebut kebaikan yang ditawarkan oleh bahasa tersebut. Justeru, sokongan ibu bapa dan pelbagai pihak adalah mustahak dalam memastikan anak-anak mengambil subjek bahasa asing dalam institusi pelajaran yang disertai oleh mereka agar generasi akan datang majoritinya menguasai bahasa asing.\u00a0Golongan pelajar perlulah merebut peluang yang disediakan oleh pihak kerajaan kerana kemahiran bertutur dalam pelbagai bahasa akan memberikan nilai tambah kepada diri mereka. Sekaligus masyarakat kita mampu duduk sama rendah, berdiri sama tinggi dengan masyarakat seantero dunia untuk bersaing dalam semua aspek di peringkat global."]}, {"li": ["Tips Temuduga Program Pendidikan", "Maklumat Penting Temuduga", "Panduan Proses Temuduga Program Pendidikan", "Kaedah Penilaian Panel", "Alasan Gagal Terpilih", "Punca Gagal Temuduga", "Sesi temuduga diadakan setelah calon melepasi kelayakan minimum\u00a0akademik bagi sesuatu program yang dipohon.", "Satu hingga empat calon akan dipanggil serentak dalam satu sesi bergantung kepada keadaan.", "Satu sesi dijalankan dalam tempoh 10 hingga 30 minit.", "Panel temuduga merupakan pegawai yang telah dilatih untuk mengekstrak pelbagai dimensi dan ciri calon dalam sesi temuduga.", "Penilaian bermula seawal calon mula melangkah ke dalam bilik temuduga sehingga saat keluar dari bilik. Segala gerak-geri dan pertuturan calon diperhatikan.", "Lapor diri kepada petugas di hadapan bilik temuduga. Hadirkan diri pada waktu yang telah ditetapkan. Sekiranya calon tidak hadir, maka secara automatik temuduga dikira gagal.(Nota: Pelajar dinasihatkan berpakaian kemas seperti seorang guru).", "Ujian rabun warna dijalankan sebelum bermula soal jawab temuduga (sama ada di luar atau di dalam bilik). Sesetengah program seperti Elektrik & Elektronik tidak membenarkan calon rabun warna mengikuti program tersebut.", "Masuk ke dalam bilik temuduga dengan sopan dan serahkan dokumen sokongan seperti sijil aktiviti dan akademik. (Nota: Susun dokumen dengan kemas dan cermat mengikut kronologi masa)", "Duduk di atas kerusi setelah diizinkan panel. (Nota: Cara anda bergerak dari saat anda masuk ke bilik hingga duduk juga dinilai oleh panel kerana ia menggambarkan perwatakan anda)", "Ketepikan sebarang gangguan seperti beg tangan, gajet dengan meletakkannya di sisi kerusi.(Nota: gangguan seperti pen di tangan mengundang reaksi luar sedar seperti pen dipusingkan seperti helikopter, jari mengetik hujung pen dan sebagainya)", "Duduklah dengan tegak dan yakin, telapak tangan di atas peha.(Nota: Jangan goyangkan kaki kerana ia menunjukkan keyakinan anda yang rendah. Berpeluk tubuh amatlah ditegah.)", "Gunakan Bahasa Melayu sepenuhnya dalam menjawab persoalan yang diajukan dalam Bahasa Melayu.(Nota: Jangan campur adukkan penggunaan Bahasa Inggeris dan Bahasa Melayu. Gunakan tangan dengan gaya yang betul untuk menerangkan sesuatu hujah, jangan terlalu kaku)", "Gunakan Bahasa Inggeris sepenuhnya jika soalan diajukan dalam Bahasa Inggeris kerana salah satu komponen penilaian ialah kebolehan berkomunikasi dalam Bahasa Inggeris.(Nota: Beranikan diri untuk menyampaikan idea dalam Bahasa Inggeris. Panel tidak menilai tatabahasa ayat tetapi keberanian serta idea yang ingin disampaikan)", "Mock-TeachingCalon dikehendaki mengajar sesuatu topik seperti seorang guru sebenar.(Nota: Bayangkan anda adalah guru dan panel adalah pelajar)", "Calon dikehendaki mengajar sesuatu topik seperti seorang guru sebenar.(Nota: Bayangkan anda adalah guru dan panel adalah pelajar)", "DebatPasangan calon akan diberi peranan sebagai pencadang dan pembangkang untuk menghujahkan sesuatu isu yang diberi panel.(Nota: Sekiranya ada diberi peranan sebagai pencadang dan walaupun secara peribadi anda mungkin tidak bersetuju sesuatu penyataan yang diberi, namun anda mestilah kekal berhujah sebagai pencadang)", "Pasangan calon akan diberi peranan sebagai pencadang dan pembangkang untuk menghujahkan sesuatu isu yang diberi panel.(Nota: Sekiranya ada diberi peranan sebagai pencadang dan walaupun secara peribadi anda mungkin tidak bersetuju sesuatu penyataan yang diberi, namun anda mestilah kekal berhujah sebagai pencadang)", "UjibakatCalon perlu menyatakan rukun negara, berlakon dan lain-lain.(Nota: Lakukanlah tanpa segan silu dengan penuh yakin)", "Calon perlu menyatakan rukun negara, berlakon dan lain-lain.(Nota: Lakukanlah tanpa segan silu dengan penuh yakin)", "Isu SemasaLengkapkan diri anda dengan pengetahuan berkaitan isu-isu semasa pendidikan.(Nota: Selak surat khabar atau portal berita dalam jangka masa seminggu sebelum sesi temu duga untuk mendapatkan idea isu terkini pendidikan dan juga negara)", "Lengkapkan diri anda dengan pengetahuan berkaitan isu-isu semasa pendidikan.(Nota: Selak surat khabar atau portal berita dalam jangka masa seminggu sebelum sesi temu duga untuk mendapatkan idea isu terkini pendidikan dan juga negara)", "Pengetahuan BidangSelidik bidang pengajian yang ingin dipohon. Program seperti Kimpalan, Aircond, catering bukanlah satu mata pelajaran di peringkat sekolah. Jadi, calon mesti membuat penyelidikan tentang bidang ini agar tidak salah menjawab apabila disoal.(Tip: Pengetahuan asas program yang dipohon menunjukkan kesungguhan anda untuk mendalami bidang tersebut)", "Selidik bidang pengajian yang ingin dipohon. Program seperti Kimpalan, Aircond, catering bukanlah satu mata pelajaran di peringkat sekolah. Jadi, calon mesti membuat penyelidikan tentang bidang ini agar tidak salah menjawab apabila disoal.(Tip: Pengetahuan asas program yang dipohon menunjukkan kesungguhan anda untuk mendalami bidang tersebut)", "Gagal temuduga", "Lulus temuduga tetapi kuota program telah dipenuhi dengan calon yang memiliki kelayakan akademik yang lebih baik", "Calon mengisytihar secara terang-terangan bahawa dia tidak meminati program ISMP, mungkin atas desakan keluarga dan sebagainya", "Calon menolak daripada menjalankan simulasi pengajaran atau ujibakat", "Tidak mampu berhujah atau memberi jawapan yang tidak munasabah", "Tidak mempunyai ciri-ciri pendidik (suara tidak kedengaran, gugup yang keterlaluan, kusut masai, selekeh)"], "p": []}, {"li": ["Usaha-Usaha Membantu Golongan OKU (Orang Kurang Upaya)", "Contoh Karangan\u00a0Usaha-Usaha Membantu Golongan OKU", "membuka mata masyarakat akan keistimewaan golongan OKU", "memberikan latihan kemahiran dan peluang pendidikan", "menggalakkan pengambilan OKU dalam pekerjaan", "menyediakan infrastuktur yang mesra OKU", "memberikan pendidikan dan kempen tentang golongan OKU di setiap peringkat", "menyediakan peruntukan khas bagi perkembangan dan kesejahteraan golongan OKU"], "p": ["Orang kurang upaya boleh didefinisikan sebagai seseorang yang mengalami kekurangan atau kecederaan kekal fizikal atau kecacatan mental yang mempunyai kesan jangka panjang ke atas keupayaannya untuk melakukan aktiviti seharian secara normal. Golongan ini mempunyai spektrum ataupun jenis yang besar dan terdapat kategori tertentu dalam menentukan kekurangan upaya mereka. Orang kurang upaya\u00a0tidak dapat menjalani kehidupan yang sempurna kerana kekurangan yang mereka hadapi.\u00a0Walaupun banyak kekurangan yang mereka hadapi, golongan kurang upaya ini tidak harus dipinggirkan kerana mereka juga turut mampu memberi sumbangan kepada kita khususnya dan negara amnya. Persis peribahasa, tidak memandang bulu, tidak melihat rupa dimana bersikap adil adalah nilai murni yang harus diterapkan oleh setiap ahli masyarakat. Oleh itu, wajar untuk kita mengenal pasti usaha-usaha yang dapat dikerahkan bagi membantu golongan orang kurang upaya (OKU) untuk menjalani kehidupan dengan lebih baik.", "Prakarsa utama dalam membantu golongan OKU adalah dengan membuka mata masyarakat akan keistimewaan yang dimiliki oleh OKU. Kita harus mengubah stigma masyarakat yang berpendapat golongan OKU ini hanya menyusahkan dan tidak dapat menyumbang apa-apa ke arah kebaikan. Persepsi yang tirus ini harus diubah di mana golongan OKU memerlukan bimbingan yang betul dan sesuai dengan keadaan mereka sebelum mereka memahami sesuatu perkara dan mampu mempelajari susuatu yang dapat memeberi nilai kepada diri mereka. Tamsilnya, atlet pecut paralimpik negara Mohamad Ridzuan Puzi, yang berjaya mendapat pingat emas di Sukan Paralimpik Rio de Janeiro 2016 adalah bukti kemampuan golongan ini yang mampu mengharumkan nama negara di mata dunia. Begitu juga atlet-atlet paralimpik negara yang lain seperti Mohamad Ziyad Zolkefli dan Abdul Latif Romly yang berjaya memecahkan rekod dunia di kejohanan yang mereka sertai. Semoga kejayaan atelet paralimpik negara ini menjadi contoh terbaik kepada masyarakat bahawa golongan OKU ini mampu berdiri sama tinggi dengan manusia yang normal dan sempurna fizikal dan mental.", "Usaha lain yang dapat dijakankan untuk membantu golongan OKU ini mendapat tempat dalam masyarakat adalah dengan memberikan peluang pendidikan serta latihan kemahiran yang sesuai dengan kemampuan mereka. Dewasa ini, terma autisme menjadi topik utama perbualan golongan ibu bapa kerana kadar golongan kanak-kanak yang menghadapi keistimewaan ini semakin bertambah. Kekurangan upaya yang berkaitan perkembangan mental boleh dirawat dan berpotensi untuk pulih dan mampu melakukan aktiviti-aktiviti normal seperti manusia biasa. Golongan ini hanya memerlukan pendidikan secara bersemuka pada tempoh yang tertentu mengikut tahap kemampuan mereka. Oleh itu, usaha pihak kerajaan dalam memperkenalkan jurusan yang khusus dalam pendidikan khas di institusi pengajian harus disokong sebagai langkah memebantu golongan ini. Pihak swasta juga boleh mengusahakan pusat-pusat terapi dan pembelajaran bagi golongan OKU ini dimana ia adalah keperluan masyarakat hari ini. Pihak koporat juga seharusnya menyumbang kepada inisiatif dalam memberi pendidikan kepada golongan OKU sebagai tanggungjawab sosial koporat mereka.", "Selain itu, kerajaan juga boleh menggalakkan masyarakat dan agensi kerajaan untuk mengambil golongan OKU sebagai pekerja dalam syarikat dan agensi masing-masing. Misalnya, rantaian restoran makanan segera di Malaysia telah pun mengambil golongan OKU sebagai pekerja mereka di cawangan tertentu dan membuktikan golongan ini mampu bekerja untuk menyara kehidupan mereka sendiri. Pihak majikan perlu memberikan latihan kepada pekerja mereka dalam kemahiran bahasa isyarat supaya mereka dapat berkomunikasi dan mengambil pekerja daripada golongan yang bisu dan pekak. Rentetan itu, kita sebagai pelanggan juga harus mempunyai kemahiran dalam bahasa isyarat untuk berkomunikasi dengan pekerja di restoran tersebut supaya tidak menjadi seperti\u00a0 Maka, sekarang adalah waktu yang sesuai untuk menjadikan bahasa isyarat satu topik yang wajib dipelajari dalam modul pendidikan negara kita agar masyarakat hari ini dan generasi akan datang menjadi masyarakat yang berkebolehan tinggi dalam komunikasi serta mampu menghargai dan mengangkat golongan OKU bersama-sama ke arah kemajuan sejagat.", "Akhir sekali, dalam meraikan golongan OKU ini, pihak kerajaan terutamanya perlu menyediakan infrastruktur yang mesra OKU supaya mereka mudah untuk bergerak dari satu destinasi ke satu destinasi yang lain. Kemudahan seperti tempat duduk OKU, parkir khas OKU dan lif-lif di setiap bangunan samada bangunan awam mahupun bangunan persendirian dapat membantu memudahkan golonan OKU ini untuk bekerja ataupun memanfaatkan kemudahan awam. Justeru, masyarakat perlu peka dan cakna akan kehadiran golongan OKU di sekeliling mereka dan sentiasa menawarkan bantuan sekiranya mereka memerlukan. Sikap menggunakan lif di pusat membeli-belah yang semakin menjadi polemik masyarakat hari ini perlulah diutamakan untuk golongan OKU, warga tua dan mereka yang membawa anak-anak kecil. Kita sebagai manusia yang sempurna fizikal ini perlu mempunyai minda yang murni dan bersyukur atas nikmat yang kita peroleh dengan sentiasa memberikan keutamaan kapada kemudahan seperti parkir dan lif untuk kegunaan golongan seperti OKU terutamanya. Situasi ini harus menjadi contoh dan boleh dijadikan iklan di media massa dalam menerapkan nilai toleransi terhadap golongan yang memerlukan dalam minda masyarakat kita hari ini.", "Tuntasnya, pelbagai usaha boleh dimanifestasikan dalam membantu golongan OKU supaya mereka mampu berdiri di atas kaki sendiri dan duduk sama tinggi dengan setiap ahli masyarakat. Pada hemat saya, setiap kehidupan yang dilahirkan dimuka bumi ini mempunyai potensi dan tujuan yang mampu memberi kebaikan kepada sesiapa sahaja. Terpulang kepada kita untuk mencari cara dan fungsi yang sesuai untuk diterapkan dan diperkenalkan kepada golongan OKU ini terutamanya agar manfaat bersama dapat dicapai. Semua pihak memainkan peranan penting dalam membela nasib dan masa depan golongan OKU kerana mereka juga berhak untuk berjaya dan rasa dihargai oleh keluarga, masyarakat dan negara.\u00a0Saya percaya rakyat Malaysia mengenali peribahasa, berat sama dipikul, ringan sama dijinjing yang bermaksud\u00a0permuafakatan dalam mengerjakan sesuatu serta sama-sama menanggung susah dan senang."]}, {"li": ["Pengaruh Pengiklanan Dalam Melahirkan Pengguna Yang Bijak", "Contoh Karangan\u00a0Peranan Iklan Dalam Melahirkan Pengguna Yang Bijak", "Memberikan maklumat yang terperinci dan tepat tentang produk", "Mematuhi peraturan dan syarat yang ditetapkan", "Bebas daripada sebarang penipuan dan helah", "Membuat perbandingan dengan produk lain secara telus", "Menggunakan bahasa yang mudah, difahami dan sampai maksudnya kepada orang awam", "Menggunakan segala platform seperti media sosial"], "p": ["Selain itu, agensi pengiklanan sewajarnya mematuhi peraturan dan syarat yang ditetapkan oleh agensi kerajaan dalam menghasilkan sebuah iklan. Sepertimana pembungkusan produk, ikalan atau promosi perlu menonjolkan intipati atau sumber produk yang betul serta kesannya yang mungkin bermanfaat kepada pengguna. Terdapat kes dimana pengusaha yang tidak bertanggungjawab menjual produk yang didaftarkan sebagai produk makan tetapi dipasarkan sebagai produk kesihatan. Perkara seperti ini mengundang akibat yang sungguh besar sehingga mampu mengakibatkan pengguna mengalami penyakit. Janganlah kita dikaburi dengan kemewahan harta dan wang sehingga menyebabkan masalah kepada pengguna. Berniagalah secara telus dan jujur agar rezeki yang diperoleh mendapat berkat dan dihargai oleh pengguna.", "Iklan-iklan di media massa tidak kira digital atau bahan cetakan, perlu bebas daripada sebarang penipuan dan helah. Sebagai contoh, pendekatan seperti mengiklankan testimoni oleh pengguna produk menjadi sesuatu trend yang digunakan usahawan dan agensi pengiklanan. Namun, ada diantara mereka menipu dengan melebih-lebihkan manfaat atau faedah yang diperoleh daripada penggunaan produk tersebut lalu menyumbang kepada ketidak percayaaan pengguna terhadap produk itu. Tambahan pula, pembeli atas talian juga turut menjadi mangsa penipuan kerana apa yang dipromosikan atau digambarkan berbeza dengan produk yang tiba di rumah mereka. Perkhidmatan pembelian atas talian ini sepatutnya menjadi pemudah cara kita dalam era kemodenan ini tetapi perkara seperti ini memburukkan kemudahan teknologi yang sepatutnya mendatangkan faedah yang baik kepada kita.", "Di samping itu, agensi pengiklanan juga menggunakan pendekatan membanding produk mereka dengan produk lain yang seteru dengan perniagaan mereka. Kaedah ini seperti peribahasa Melayu, sambil menyelam minum air dimana kelebihan diberikan kepada produk yang menggunakan cara sebegini. Hal ini kerana mereka telah membuktikan bahawasanya produk mereka lebih baik berbanding daripada produk lain dan menunjukkan dengan jelas kepada pengguna untuk memilih produk yang berbaloi untuk mereka. Pendekatan ini juga mampu menghasilkan daya persaingan yang sihat antara pengeluar produk dalam mencapai penjualan yang baik sekaligus menyumbang kepada kerancakkan ekonomi negara yang semakin berkembang pesat hari ini. Oleh itu, pengguna seharusnya dapat memilih produk dengan rasional sekiranya iklan-iklan seperti ini dipromosikan."]}, {"li": ["Cara-Cara Menggunakan Masa Lapang Dengan Aktiviti Berfaedah", "Contoh Karangan Aktiviti-Aktiviti Berfaedah Bagi Mengisi Masa Lapang", "Melakukan aktiviti berfaedah dan menyihatkan seperti bersukan dan bersenam", "Membaca buku atau artikel bermanfaat", "Menziarahi keluarga dan saudara", "Bercucuk tanam", "Menyertai aktiviti komuniti setempat", "Membantu ibu dan bapa menguruskan kerja-kerja rumah"], "p": ["Marcapada ini, Malaysia telah mencapai kemajuan yang lebih baik berbanding sebelum kemerdekaan. Era pascaperindustrian dan pascaglobalisasi telah membawa negara ke arah pembangunan yang seiring dengan negara asing yang lain. Sejak sedekad kebelakangan ini, pelbagai infrastruktur telah dibangunkan dan dinaik taraf bagi memberikan fungsi terbaik kepada masyarakat untuk menggunakannya. Tetapi, terdapat segelintir individu yang berfikiran sempit dan terpengaruh untuk melakukan aktiviti yang tidak bermanfaat buat diri dan juga masyarakat. Contohnya, aktiviti lumba haram di waktu malam masih lagi berlaku dalam kalangan masyarakat sehingga menyebabkan nyawa yang tidak bersalah terkorban kerana dilanggar oleh perosak nusa bangsa. Pihak berwajib terutamanya ibu dan bapa perlu lebih bertanggungjawab dan memastikan anak-anak tidak terlibat dalam aktiviti yang tidak bermanfaat. Persoalan yang timbul adalah apakah aktiviti-aktiviti yang berfaedah bagi mengisi masa lapang.", "Antara aktiviti yang boleh dilakukan oleh setiap ahli masyarakat tanpa mengira umur adalah melakukan aktiviti seperti bersukan dan bersenam bagi mengisi masa lapang. Masyarakat kita sebenarnya mempunyai minat yang besar dalam aktiviti bersukan kerana kini negara telah berjaya melahirkan atlet-atlet bertaraf dunia. Dengan penglibatan aktif oleh pihak kerajaan dalam memastikan pembangunan sukan negara, komuniti tempatan mendapat tempias yang menguntungkan di mana kemudahan dan gelanggang sukan giat dibangunkan. Hampir setiap negeri mempunyai kemudahan sukan yang lengkap seperti stadium, kompleks renang, gelanggang badminton dan sebagainya. Aktiviti ini memberikan faedah yang pelbagai kepada pengamalnya terutamanya dari sudut kesihatan. Bersukan juga dapat membantu pergaulan sosial yang sihat serta meningkatkan disiplin atau jati diri setiap individu yang komited dan aktif dalam aktiviti yang disertai. Natijahnya, masa yang terluang dapat dipenuhi dan pelbagai manfaat tersirat lain yang akan didapati oleh semua.", "Jika kita mempunyai batasan untuk menyertai aktiviti di luar rumah, kita juga boleh meluangkan masa lapang dengan membaca buku atau artikel secara atas talian yang bermanfaat. Mutakhir ini, budaya membaca dilihat semakin pudar dalam masyarakat konvensional. Hal ini disebabkan oleh ledakan teknologi mudah alih seperti telefon pintar dan Internet yang telah mencuri perhatian generasi muda. Kemudahan untuk mendapatkan hiburan dan bermain permainan video yang menarik telah menyebabkan sebahagian generasi muda hari ini lalai dan leka. Akibatnya, ramai di antara mereka yang keciciran pelajaran dan tidak berminat untuk menceburi bidang professional seperti jurutera dan saintis. Situasi ini harus diselesaikan dan ibu serta bapa perlu menjadi tauladan terbaik kepada anak-anak supaya masa lapang mereka dipenuhi dengan aktiviti membaca di rumah. Bahan bacaan pula tidak semestinya berbentuk ilmiah kerana ia akan mengundang kebosanan anak yang baru berumur setahun jagung. Bacaan artikel seperti perkembangan dunia sukan adalah contoh mudah untuk dibaca oleh golongan muda. Izharnya, membaca dapat memberikan pelbagai manfaat sekiranya dilakukan pada masa lapang seseorang.", "Aktiviti lain yang boleh dilakukan bagi mengisi masa lapang adalah menziarahi keluarga atau saudara-mara masing-masing. Kesibukan ibu dan bapa bekerja telah menyebabkan anak-anak hari ini tidak mengenali saudara atau sepupu mereka yang mempunyai pertalian darah dengan diri mereka. Jika diimbau kembali, hubungan saudara sama ada jauh atau rapat adalah kukuh dan kenal antara satu sama lain pada masa dahulu. Hal ini demikian kerana merak meluangkan masa bersama bermain di halaman kampung pada waktu senggang. Oleh itu, sekiranya kita mempunyai kesempatan masa dan wang untuk berziarah ahli keluarga atau saudara mara kita, wajar untuk kita bawa anak-anak terutamanya untuk mengenali dengan lebih baik susur galur asal dan usul mereka. Aktiviti ziarah juga membolehkan kita mengetahui sekiranya ahli keluarga atau saudara kita menghadapi masalah seterusnya menghulurkan bantuan pada kemampuan kita kepada mereka. Intihannya, dengan menziarahi ahli keluarga dan saudara di masa lapang, kita dapat mewujudkan keluarga yang bahagia. Persis peribahasa Melayu,\u00a0Air yang dicincang tidak akan putus", "Masa lapang juga boleh dimanfaatkan dengan melakukan aktiviti bercucuk tanam. Golongan muda kebanyakannya tidak terdedah kepada aktiviti menanam pokok sepertimana generasi terdahulu yang mendiami kawasan perkampungan. Maka, mereka tidak tahu menahu tentang cara menanam, menjaga dan menuai. Dengan kemudahan mendapatkan informasi di hujung jari, aktiviti bercucuk tanam boleh dilakukan tanpa mengira batas waktu dan tempat. Kini, terdapat konsep pertanian bandar yang memberikan peluang kepada komuniti urban untuk bercucuk tanam dalam kawasan yang terhad. Tambahan pula, konsep tanaman hiasan semakin mendapat perhatian masyarakat dalam menggunakannya untuk menambah keceriaan rumah ataupun tempat kerja masing-masing. Kesedaran yang timbul untuk berbakti kepada tanah dan menambahkan elemen kehijauan tumbuhan dalam kawasan yang kita diami adalah bagus kerana kita semakin diancam pemanasan global. Justeru, kita seharusnya mendokong segala inisiatif yang akan menyumbang ke arah pemeliharaan dan pemuliharaan alam sekitar untuk mengelakkan kejadian bencana alam berlaku kepada kita dan generasi seterusnya.", "Sebagai konklusi, terdapat seribu satu manfaat yang akan diperoleh sekiranya kita melakukan aktiviti seperti membaca, berziarah dan bercucuk tanam. Menurut Saidina Ali, masa itu ibarat pedang, jika kita tidak memotongnya, maka pedang itu akan memotong kita. Perumpamaan yang diberikan menunjukkan bahawa pentingnya kita untuk menghargai masa yang kita ada dengan perkara bermanfaat. Golongan dewasa seharusnya menjadi tauladan terbaik dalam melakukan aktiviti-aktiviti berfaedah di masa lapang agar menjadi ikutan generasi muda. Semoga setiap pihak memainkan peranan masing-masing dalam membawa negara ke arah yang lebih baik serta menjadi model kepada masyarakat dunia. Komuniti yang bijak mengurus masa pasti menghasilkan produktiviti yang tinggi dan membawa hasil yang terbaik kepada diri sendiri, masyarakat dan juga negara."]}, {"li": ["Cara-Cara Menghargai Warga Tua/ Menghormati Orang Lebih Tua", "Contoh Karangan Cara-Cara Menghargai Warga Tua", "Meluangkan masa bersama warga tua", "Menjaga hal ehwal kebajikan", "Merencana program persaraan yang menyeluruh", "Menerbitkan kandungan media menghargai warga tua", "Menyambut hari warga emas", "Melaksanakan kempen penghargaan warga tua"], "p": ["Dasawarsa ini, pembangunan ekonomi dunia telah menyumbang kepada pertumbuhan populasi manusia. Begitu juga dengan populasi golongan warga tua yang semakin bertambah kerana perkembangan industri kesihatan yang mengurangkan kadar kematian di dunia secara amnya. Warga tua dikenali sebagai warga emas adalah kerana mereka diibaratkan seperti golongan yang telah banyak berjasa kepada keluarga, masyarakat mahupun negara. Mereka telah melalui pelbagai liku kehidupan dalam memberikan yang terbaik demi keluarga tercinta. Oleh itu, wajar untuk masyarakat kita khususnya anak-anak menghargai warga tua bukan sahaja dalam keluarga kita tetapi jiran dan juga masyarakat sekeliling. Persoalannya, apakah cara-cara untuk menghargai warga tua yang boleh diamalkan oleh masyarakat madani?", "Manhaj utama yang boleh dipraktikkan oleh ahli keluarga dalam menghargai warga tua adalah dengan meluangkan masa bersama mereka. Jika ditelusuri, golongan tua terdiri daripada ibu yang melahirkan zuriat serta menguruskan hal ehwal rumah tangga dan bapa yang membanting tulang bekerja bagi menampung kehidupan keluarga. Jasa dan pengorbanan mereka wajar dihargai dan kita sebagai anak-anak yang soleh dan solehah seharusnya meluangkan masa bersama mereka. Senario masyarakat hari ini adalah dimana kesibukan mengejar urusan duniawi dan kerjaya menyebabkan mereka tidak balik atau berkunjung melawat ibu dan bapa di kampung. Bagi mengelakkan kita bersikap seperti kacang lupakan kulit, setiap di antara kita wajar berusaha untuk meluangkan masa bersama warga tua sebagai tanda menghargai mereka. Hanya dengan panggilan telefon sama ada audio atau visual, kita dapat berkomunikasi, berkongsi masalah dan mendengar cerita daripada mereka. Kehadiran cucu-cucu melawat datuk dan nenek juga mendapat dapat memberikan keceriaan kepada mereka kerana gelagat kanak-kanak yang lucu dan seronok. Intihannya, warga tua akan rasa dihargai dan disayangi apabila kita meluangkan masa bersama mereka.", "Sejajar dengan cara di atas, warga tua seharusnya dihargai dengan mengutamakan hal-ehwal kebajikan mereka. Umum mengetahui bahawa apabila dimamah usia, kesihatan diri akan semakin diancam pelbagai jenis penyakit. Dengan membangunkan industri kesihatan negara serta memperkenalkan pakej kesihatan seperti PeKa B40 perlindungan kesihatan yang menyeluruh akan diperoleh. Kos-kos rawatan kesihatan yang di luar kemampuan rakyat marhaen dapat dibiayai oleh kerajaan dengan memberikan insentif kesihatan kepada warga tua. Selain itu, pihak yang berkenaan dengan rumah penjagaan orang tua seharusnya diselia dan dikawal oleh organisasi kerajaan. Hal ini demikian supaya piawaian tertentu dapat ditetapkan dan dikuatkuasakan sekaligus menjamin sumber kewangan yang kukuh dalam menyelenggara rumah-rumah penjagaan orang tua. Jika dilihat, usaha membantu rakyat di negara asing lebih ditumpukan berbanding kebajikan di negara sendiri hanya kerana mengejar pengiktirafan antarabangsa. Elakkanlah bersikap seperti, anak di pangkuan dibiarkan, kera dihutan disusui di mana kebajikan orang asing diutamakan tetapi kebajikan rakyat yang lahir dan menyumbang bakti kepada negara disisihkan.", "Jika dipandang pada sudut yang berlainan, golongan yang berumur 50 tahun dan ke atas seharusnya mempunyai pelan persaraan yang kukuh dan menyeluruh. Ketidak tentuan ekonomi dan kenaikan kos sara hidup masa kini telah meneybabkan masyarakat semakin sedar akan kepentingan pengurusan kewangan. Kebanyakan warga tua pada hari ini mempunyai wang persaraan yang tidak mencukupi kerana\u00a0 tidak timbul isu kewangan jika difikirkan pada masa dahulu. Oleh itu, pihak kerajaan seharusnya bersikap prihatin dengan merencana dasar atau polisi yang membantu golongan warga tua mempunyai simpanan yang cukup sepanjang persaraan mereka. Dana Kumpulan Wang Simpanan Pekerja seharusnya dikukuhkan dan menjadi medium utama wang persaraan masyarakat yang berkerja secara sendirian atau swasta. Sesungguhnya pengurusan kewangan yang cekap adalah lebih baik berbanding memberikan bantuan kewangan seperti Bantuan Sara Hidup Rakyat. Bak kata pepetah Melayu, sediakan payung sebelum hujan. Izharnya, kebebasan kewangan menjadi tujuan dan objektif setiap individu menjelang kedewasaan maka jika masih dibelenggu beban kewangan apabila sudah bergelar warga tua, pasti ia akan menimbulkan masalah dan keresahan yang membimbangkan.", "Di samping itu, warga tua juga boleh dihargai dengan menerbitkan filem atau drama yang menyentuh isu-isu tentang kehidupan mereka. Media massa memainkan peranan penting dalam mempengaruhi kehidupan masyarakat konvensional hari ini. Dengan kesempatan yang ada, filem dan drama yang mempunyai unsur hormat-menghormati dan menghargai keringat warga tua wajar mendapat tempat di siaran perdana. Sebagai contoh, drama Keluarga Iskandar yang menunjukkan rutin harian sebuah keluarga yang mempunyai pelbagai ragam dan kisah yang boleh menjadi pengajaran buat kita. Persis peribahasa Melayu, buang yang keruh ambil yang jernih. Media elektronik atau media cetak merupakan medium perantara utama masyarakat dalam apa sahaja isu yang membelenggu fikiran dan keadaaan disesebuah tempat. Justeru dengan adanya penerbitan yang menyentuh isu mengenai penghargaan terhadap warga tua, ia pasti dapat disampaikan kepada masyarakat yang melanggan setiap jenis media. Kementerian Wanita, Keluarga Dan Masyarakat perlu memainkan peranan dengan lebih efektif dalam mendekati masyarakat dan membuat maklum balas akan perkara-perkara yang perlu dititik-beratkan dalam golongan warga emas di Malaysia. Kesannya, kebajikan masyarakat dapat dipenuhi secara menyeluruh dan menjamin kesejahteraan rakyat sejagat.", "Secara tuntas, jasa dan pengorbanan warga tua boleh dihargai dengan cara-cara yang dibincangkan di atas. Golongan yang sudah lama makan garam ini wajar mendapat perhatian yang sama rata seperti golongan kanak-kanak dan wanita. Janganlah kita bersikap seperti enau dalam belukar, melepaskan pucuk masing-masing kerana tanpa mereka, siapalah kita. Sebagai masyarakat madani, kita perlu menunjukkan tauladan terbaik sepanjang kehidupan kita agar menjadi contoh yang ulung buat generasi muda. Lambat laun kita juga akan menjadi warga tua dan semestinya suasana yang selesa dan aman adalah menjadi impian setiap individu. Oleh itu, inisiatif-inisiatif yang akan membentuk corak kehidupan warga tua yang lebih baik haruslah disokong supaya suatu hari nanti kita sendiri akan menikmatinya. Negara yang progresif menjamin kesejahteran kehidupan rakyatnya serta meningkatkan tahap keselesaan setiap golongan masyarakat yang menyumbang kepada perkembangan dan kemajuan negara."]}, {"li": ["Langkah Menjaga Keselamatan Kanak-Kanak Tanggungjawab Bersama", "Contoh Karangan Langkah-Langkah Menjaga Keselamatan Kanak-Kanak", "Sentiasa mengawasi dan memberi perhatian kepada kanak-kanak", "Memberi pelajaran seni mempertahankan diri", "Peranan media massa dalam menyedarkan masyarakat tentang isu ini", "Memakai alat penjejak pada kanak-kanak", "Menguatkuasakan undang-undang kepada pesalah laku terhadap kanak-kanak", "Memastikan kanak-kanak bermain secara berkumpulan"], "p": ["Prakarsa utama dalam mendepani isu ini adalah peranan ibu bapa terhadap anak-anak mereka. Kebanyakan kes jenayah yang berlaku melibatkan kanak-kanak yang belum tahu menilai situasi mereka samada selamat atau tidak. Justeru, ibu dan bapa bertanggungjawab\u00a0mengawasi dan memberi perhatian kepada kanak-kanak sepanjang mereka berada bersama-sama. Kecuaian dan peralihan perhatian dek kerana melihat telefon pintar dan sebagainya haruslah dielakkan kerana pelaku jenayah semakin cilik dan bijak demi mencapai matlamat jijik mereka.\u00a0Ibu bapa mestilah sentiasa memimpin tangan anak-anak ketika berada di luar rumah dan sentiasa menemani mereka kemana sahaja yang mereka kehendaki. Bak kata peribahasa Melayu,\u00a0umur baru setahun jagung, darah baru setampuk pinang yang bermaksud kanak-kanak\u00a0masih muda, kurang berakal dan belum berpendapat maka ibu bapa berperanan penting membimbing dan mengawasi mereka.", "Di samping itu, media massa juga berperanan penting dalam menyedarkan masyarakat tentang keselamatan kanak-kanak yang kian terancam hari ini.\u00a0Media massa sewajarnya menyiarkan iklan atau rancangan yang berkaitan supaya masyarakat kita, khasnya pengusaha tabika dan ibu bapa sedar dan mengambil tindakan yang drastik untuk mengelakkan kanak-kanak daripada menjadi mangsa jenayah. Siaran daripada media massa dapat memancing perhatian dan kerjasama masyarakat untuk menghulurkan bantuan demi menyelamatkan kanak-kanak yang hilang atau diculik. Tapisan rancangan ganas yang dapat mempengaruhi orang ramai sehingga menbangkitkan nafsu manusia yang jelik hendaklah dilaksanakan. Bahan lucah yang berkaitan dengan seksual kanak-kanak harus dilarang sama sekali.\u00a0 Natijahnya, semua media perlu menghalang rancangan yang berunsur ganas dan berusaha menginsafkan masyarakat kita untuk menyelamatkan kanak-kanak daripada menjadi mangsa.", "Selain itu, ibu dan bapa seharusnya mengambil kesempatan atas kecanggihan teknologi masa kini dengan memakai alat penjejak pada anak-anak mereka. Sekiranya kita sanggup melaburkan wang untuk memakai telefon pintar yang terkini kita juga sepatutnya melaburkan wang untuk membeli gajet keselamatan kepada anak-anak kita. Gajet atau alat penjejak kanak-kanak direka dalam pelbagai bentuk dan mesra kanak-kanak seperti jam tangan, gelang ataupun rantai.\u00a0Ibu bapa boleh memantau setiap pergerakan anak menerusi aplikasi yang disambungkan melalui telefon pintar lalu perasaan selamat muncul dalam jiwa ibu bapa dan anak kerana sedar pergerakan mereka sedang diawasi oleh orang tersayang. Maka, pemasangan alat penjejak ini boleh memberikan satu perasaan selamat dalam jiwa setiap ahli keluarga serta sebagai satu langkah bersiap sedia sekiranya berlaku sebarang perkara yang tidak diingini."]}, {"li": ["Peranan Belia Dalam Membangunkan dan Memajukan Negara", "Contoh Karangan Peranan Generasi Muda Dalam Membangunkan Negara", "Menguasai ilmu pengetahuan", "Mempelbagaikan kemahiran diri", "Sihat dari segala aspek", "Keterbukaan dalam kehidupan", "Ketrampilan yang unggul", "Kreatif dan inovatif dalam kehidupan"], "p": ["Menurut kenyataan daripada Pertubuhan Pendidikan, Sains, dan Kebudayaan Bangsa-Bangsa Bersatu (UNESCO), pada tahun 2012, jumlah populasi manusia mencecah 7 billion dan hampir 50.5 peratus merupakan manusia yang berumur 30 tahun dan ke bawah. Statistik ini menunjukkan bahwa golongan belia seharusnya diberi ruang dan peluang dalam membangunkan dan memajukan negara. Mereka yang bakal menggantikan golongan pemimpin di setiap peringkat sama ada keluarga, masyarakat, organisasi mahupun negara seharusnya dibentuk dengan elemen kepimpinan yang terbaik. Namun begitu, golongan remaja masa kini hanya sebahagian yang celik untuk menyumbangkan tenaga ke arah pembangunan negara manakala sebahagian lagi leka dibuai keseronokan atau dibelenggu kemelut sosial. Satu anjakan paradigma harus dilaksanakan supaya yang patah tumbuh, yang hilang akan berganti. Justeru, wajar untuk kita bincangkan peranan penting belia dalam membangunkan dan memajukan negara untuk kemaslahatan bersama.", "Peranan utama yang harus digarap oleh golongan belia adalah menguasai ilmu pengetahuan. Pendidikan merupakan kunci kejayaan terhadap sesuatu perkara. Pemerkasaan pembelajaran bagi golongan belia wajar dimaksimakan sebaik mungkin supaya mereka didedahkan dengan pelbagai kemungkinan yang mampu menjadi pemangkin kejayaan diri atau negara pada masa akan datang. Dengan kemudahan teknologi hari ini, tiada alasan yang menjadi penghalang kepada golongan belia untuk mendapatkan sebarang ilmu dan pengetahuan. Orang-orang di sekeliling golongan belia seperti ibu, bapa dan guru wajar memberikan sokongan untuk mereka mempelajari bidang pendidikan yang mereka minati serta pendedahan terhadap pengetahuan am yang penting. Misalnya di sekolah guru-guru mengajar subjek sejarah kepada pelajar untuk bersikap patriotik kepada negara dan di rumah, ibu dan bapa merasionalkan pengajaran di sekolah dengan berkongsi realiti yang berlaku pada hari ini. Hasilnya, golongan belia yang mempunyai ilmu tentang perkara yang telah berlaku dan melihat realiti kehidupan masa kini, mereka pasti dapat menzahirkan sesuatu yang lebih berguna kepada diri sendiri, keluarga mahupun masyarakat. Tambahan pula, tahap inteligensia masyarakat akan menjadi titik tolak terhadap imej negara di pandangan masyarakat dunia. Tegasnya, mempelajari dan menguasai ilmu pengetahuan oleh golongan belia dapat membantu negara kerana laut yang ditimba tak akan kering.", "Di samping menguasai ilmu secara teori, golongan belia juga seharusnya mempelbagaikan kemahiran diri. Sebagai contoh, kemahiran memasak dan menjaga kebersihan diri dan kawasan sekeliling kita. Kemahiran asas tersebut wajar dimiliki oleh golongan belia kerana ia merupakan fitrah sebagai seorang manusia di muka bumi ini untuk makan dan menjaga kebersihan. Selain itu, dari sudut pekerjaan mereka yang mempunyai ketrampilan yang menarik akan lebih menyerlah berbanding mereka yang mempunyai pencapaian akademik tetapi tiada kemahiran interpersonal. Oleh itu, golongan belia perlu sentiasa belajar untuk memperbaiki diri dari hari ke hari. Bak kata pepatah Melayu, belakang parang pun kalau diasah nescaya tajam. Dalam dunia yang semakin kompetitif hari ini, semangat tidak berputus asa dan konsisten dalam mempelajari sesuatu yang baharu hendaklah diamalkan oleh golongan belia. Sekiranya berlaku kejutan ekonomi seperti pandameik COVID-19 baru-baru ini, kemahiran-kemahiran diluar bidang pekerjaanlah yang akan digunakan untuk menampung diri dan keluarga. Golongan belia hari ini perlu menyiapkan diri untuk menghadapi pelbagai cabaran dan ketidak tentuan pada masa hadapan. Usahasama pihak berkuasa dalam membentuk ekonomi dan masyarakat yang seimbang untuk semua golongan termasuk belia adalah mustahak supaya inisiatif golongan belia untuk membawa kemajuan kepada negara tidak dihalang atau dibantah mentah-mentah.", "Dalam mengecapi wawasan masyarakat minda kelas pertama, golongan muda hendaklah memelihara kesihatan dari segala aspek sama ada fizikal, mental dan juga kerohanian. Dari segi fizikal, Malaysia pernah dikategorikan sebagai antara negara yang mempunyai kes obesiti tertinggi di rantau Asia Tenggara. Oleh itu, data yang memalukan ini perlu diubah dan golongan belia mampu menjadi pemangkin kepada perubahan imej masyarakat negara yang lebih baik. Mengamalkan pemakanan yang seimbang bukanlah sesuatu yang sukar kerana bahan mentah seperti sayuran dan sumber protein adalah berpatutan untuk dibeli. Tambahan pula, infrastruktur sukan yang bertambah lengkap dari tahun ke tahun seharusnya dimanfaatkan oleh masyarakat serta dipermudahkan penggunaannya untuk orang awam. Golongan belia sepatutnya menghabiskan masa lapang dengan melakukan aktiviti riadah seperti bersukan dan bersenam dimana ia boleh menjadi medan utama untuk bersosial dan bukan di kelab-kelab hiburan pada waktu lewat malam. Bahkan, sukan merupakan ejen penyatuan masyarakat yang sangat mudah serta penting untuk perpaduan bangsa. Izharnya, remaja yang sihat secara fizikal dan juga mental dapat membentuk jati diri yang mapan kerana badan yang sihat, menjana otak yang cergas.", "Peranan lain yang boleh diketengahkan terhadap golongan belia demi pembangunan dan kemajuan negara adalah dengan bersifat terbuka. Sifat yang dimaksudkan adalah terbuka menerima teguran dan pandangan orang lain. Seperti yang diamalkan oleh nenek dan moyang kita, sifat keterbukaan dalam menjalankan kehidupan bersama bangsa mahupun agama yang berlainan tidak merugikan malah memberi keuntungan antara satu sama lain. Hasilnya, kita dapat menikmati hidangan asli bangsa yang berlainan tetapi citarasa tempatan dan hidup secara muhibbah. Begitu juga dengan pembinaan negara dan bangsa pada hari ini, retorik perkauman haruslah dirai bukannya dimusuhi dan menjadi bahan politik semata-mata. Kita tidak mahu menjadi masyarakat yang ketinggalan daripada kemajuan yang dicapai oleh negara asing. Ini merupakan antara sebab sekolah kebangsaan dilaksanakan sejak peringkat rendah supaya ahli masyarakat dapat bersatu padu dan bersama-sama tanpa mengira bangsa dan agama mempelajri erti toleransi dan hormat-menghormati. Pepatah ada berkata, rambut sama hitam tetapi hati masing-masing lain. Perumpamaan ini menunjukkan hati kita mungkin berlainan tetapi jika dipupuk dengan sifat kecintaan, pasti kita dapat menjadi manusia yang manusiawi.", "Kesimpulannya, golongan belia sebenarnya memainkan peranan yang sangat signifkan terhadap pembangunan negara serta kemajuan negara. Kedaulatan dan martabat nusa bangsa yang telah dicapai sejak kemerdekaan perlu dipelihara dan dipastikan kelangsungannya agar tanah air yang dicintai tidak dijajah dan dilupakan sejarah disebaliknya. Setiap pihak perlu membuang ego dan kepentingan diri apabila agenda negara menjadi aspek yang dibincangkan kerana lain dahulu, lain sekarang. Setiap di antara kita mempunyai keperibadian yang berbeza dan matlamat yang berlainan. Jika ia dibiarkan untuk bermusuhan antara satu sama lain pasti rugi yang akan menimpa. Tetapi, jika setiap perbezaan dirai dan dirasionalkan dengan hujah dan fakta yang sahih pasti persefahaman yang utuh dapat dihasilkan. Mulai hari ini, golongan belia perlu berazam untuk melaksakan peranan seperti yang dibincangkan di atas demi kemakmuran negara yang progesif. Bak kata Mantan Presiden Indonesia, \u201cBeri aku 1.000 orang tua, nescaya akan kucabut semeru dari akarnya. Beri aku 10 pemuda nescaya akan kuguncangkan dunia.\u201d"]}, {"li": ["Peranan Keluarga Dalam Menangani Gejala Lumba Haram (Rempit) Dalam Kalangan Remaja", "Contoh Karangan Peranan Keluarga Dalam Mengatasi Masalah Perlumbaan Haram Dalam Kalangan Remaja", "Memberi perhatian dan kasih sayang yang cukup", "Mengawasi aktiviti dan tingkah laku", "Mendidik ilmu keagamaan dan moral", "Memastikan mereka dalam persekitaran yang positif", "Membenarkan penggunaan motor untuk perkara tertentu sahaja", "Memberikan motivasi dan hala tuju hidup"], "p": ["Mat rempit merupakan gelaran yang seringkali diberikan kepada mereka yang terlibat dengan perlumbaan haram menggunakan motorsikal. Aktiviti berbahaya ini saban tahun menjadi polemik kepada masyarakat kita dan telah membarah sejak dahulu lagi. Menurut kajian, golongan yang terlibat dengan perlumbaan haram kebanyakan adalah remaja daripada keluarga yang tidak berada. Ketidak mampuan untuk memiliki kenderaan seperti kereta telah menjadikan motorsikal sebagai pengangkutan utama golongan tersebut. Oleh sebab ibu dan bapa sibuk bekerja demi menampung kos menyara keluarga, anak-anak daripada golongan remaja dibiarkan tanpa pengawasan sehingga mereka melibatkan diri dengan kegiatan yang tidak berfaedah seperti perlumbaan haram. Sebagai langkah mencari jalan penyelesaian kepada masalah yang membelenggu komuniti, wajar untuk kita bincangkan peranan keluarga dalam mengatasi masalah perlumbaan haram dalam kalangan remaja.", "Setiap di antara kita mempunyai tanggungjawab dan amanah. Ibu dan bapa serta ahli keluarga yang telah dewasa seharusnya memberi perhatian dan kasih sayang yang cukup kepada ahli keluarga yang lebih muda supaya mereka tidak terlibat dengan perlumbaan haram. Jika ditelusuri, golongan remaja yang terlibat dengan kegiatan ini kurang mendapat perhatian daripada ibu dan bapa mereka kerana kekangan masa dan masalah rumah tangga. Bagi melahirkan masyarakat yang prihatin dan sejahtera, kita perlu meluangkan masa bersama ahli keluarga kita bagi memenuhi tuntutan kasih dan sayang sebagai seorang manusia. Apabila kita meluangkan masa bersama anak-anak terutamanya remaja, sesi perkongsian masalah dan luahan cerita daripada anak-anak akan berlaku. Siuasi ini seharusnya menjadi norma setiap keluarga dan secara tidak langsung, hubungan silaturahim akan menjadi lebih akrab. Seandainya ibu dan bapa memberi kasih dan sayang kepada anak-anak bagai menatang minyak yang penuh, mereka pasti tidak akan melakukan perkara yang tidak berfaedah dan membahayakan nyawa mereka.", "Peranan lain yang boleh dilakukan oleh ahli keluarga bagi mengatasi masalah perlumbaan haram dalam kalangan remaja adalah dengan mengawasi aktiviti dan tingkah laku mereka. Golongan remaja khususnya mempunyai keberanian yang kadang kala disalahguna terhadap perkara yang tidak betul. Mereka telah berani untuk menipu ibu dan bapa atau ahli keluarga yang lain tentang perihal dan aktiviti yang mereka lakukan di waktu senggang. Maka, ahli keluarga berperanan mengawasi aktiviti mereka dengan mengambil tahu ke mana mereka pergi, dengan siapa dan apakah tujuan mereka keluar dari rumah. Sedangkan, pelbagai aktiviti lain yang bermanfaat serta menghiburkan boleh dilakukan di rumah dengan kemudahan Internet serta telefon pintar. Jika mereka bersikap degil, berinteraksilah dengan penuh hikmah untuk menasihati mereka atau bertegas ibarat ugut-ugut beruk sahaja. Anak-anak sebenarnya mewarisi perangai atau ragam ibu dan bapa mereka. Oleh yang demikian, tauladan yang baik hendaklah bermula dari rumah supaya menjadi ikutan para remaja.", "Di samping itu, ibu dan bapa seharusnya mendidik ilmu keagamaan dan moral kepada anak-anak sebagai langkah mencegah mereka terhadap perkara-perkara yang tidak diingini seperti menyertai perlumbaan haram. Kebanyakan daripada golongan remaja hari ini terlalu leka dan lalai menghadap telefon pintar untuk mendapatkan hiburan. Perkara ini seharusnya dikawal kerana pada peringkat umur mereka, pendidikan agam dan moral adalah penting bagi membina jati diri yang utuh. Setiap agama menggalakkan amalan nilai-nilai murni dalam kehidupan serta mengelakkan diri daripada melakukan perkara yang memudaratkan. Perlumbaan haram bukan sahaja mengancam nyawa pelumba tersebut tetapi melibatkan semua pengguna jalan raya. Disebabkan kecuaian dan keseronokan mereka berlumba, kemalangan jalan raya berlaku dan meragut nyawa mereka yang tidak bersalah. Akibatnya, pesalah laku akan dipenjara dan mensia-siakan kehidupan mereka. Izharnya, jika golongan remaja mempunyai pegangan agama yang kukuh serta bermoral tinggi, mereka tidak akan melakukan kegiatan haram ini yang mengundang bahaya kepada diri sendiri dan juga orang awam.", "Akhir sekali, peranan yang boleh dilakukan oleh ahli keluarga dalam mengelakkan remaja menyertai atau terlibat dengan perlumbaan haram adalah dengan memastikan mereka dalam persekitaran yang positif. Maksud persekitaran yang positif adalah rakan-rakan yang mereka gaul dan aktiviti yang disertai mereka tidak berkait dengan sebarang kegiatan yang tidak berfaedah. Misalnya, ibu dan bapa boleh menggalakkan golongan remaja ini terlibat secara aktif dalam bidang sukan. Hal ini kerana ia bukan sahaja dapat mengisi masa lapang bahkan memberikan manfaat yang pelbagai. Sekiranya mereka berminat dalam perlumbaan motorsikal, bimbinglah mereka menggunakan saluran yang betul dan sah. Industri sukan permotoran di negara kita juga mempunyai peluang yang banyak sehingga melahirkan pelum bertaraf dunia seperti Hafizh Syahrin dan Khairul Idham Pawi. Tegasnya, jika minat dan matlamat remaja tersebut dibimbing dan mempunyai persekitaran yang positif, mereka pasti dapat menjadi insan yang berguna kepada keluarga, masyarakat dan juga negara.", "Secara tuntasnya, keluarga memainkan peranan yang penting dalam mengatasi masalah penglibatan golongan remaja dalam perlumbaan haram. Sehingga hari ini, polemik ini masih lagi tidak dibendung dan tiada tindakan yang memberikan impak sebagai penyelesaian kepada masalah ini. Ibarat melepaskan batuk di tangga. Kita perlu sedar bahawa golongan remaja merupakan golongan yang mempunyai pelbagai potensi demi masa hadapan masyarakat dan negara. Pihak kerajaan perlu bijak mengurus minat dan arah yang ditunjukkan golongan remaja ini supaya ia mendatangkan hasil kepada negara. Tamsilnya, kejayaan industri permotoran Malaysia di persada antarabangsa membuktikan bahawa minat dan bakat boleh diketengahkan dengan baik dan memberi sumbangan kepada negara dalam bentuk pelancongan serta penganjuran perlumbaan bertaraf dunia. Semoga setiap pihak bersepakat mencari mekanisme dalam mengatasi masalah ini dan seterusnya melahirkan generasi yang membawa kemajuan kepada negara."]}, {"li": ["Nota :\u00a0Bermula ambilan 2018, Ujian Kemasukan Sekolah Berasrama Penuh (UKSBP) telah diperkenalkan sebagai salah satu syarat kemasukan ke SBP. Tahun 2021 PKSK akan diperkenalkan pula.", "Tarikh Rasmi Permohonan SBP Tingkatan 1 Dan Cara Memohon", "Tarikh Penting", "Aplikasi Permohonan https://spskt1.moe.gov.my/ Tingkatan 1 2023 Online", "Syarat Pemilihan Tingkatan Satu (1) SBP 2023", "Pakej Aliran Mata Pelajaran Di SBP", "Tarikh Rasmi Permohonan SBP Tingkatan 4 2023 Dan Cara Memohon", "Tarikh Penting Permohonan SBP Tingkatan 4 Secara Atas Talian", "Aplikasi Permohonan SBP Tingkatan 4 2023 Online", "Syarat Pemilihan Tingkatan 4 SBP 2023", "Aliran Mata Pelajaran Yang Ditawarkan Di SBP", "30 September 2022 : Tarikh Buka", "30 November 2022: Tarikh Tutup", "akan dikemaskini : Check Pusat Pentaksiran dibuka pada tarikh tersebut", "6 \u2013 16 Februari 2023: Pelaksanaan Pentaksiran", "Klik Form 1\u00a0untuk membuat permohonan", "Tidak dijalankan bagi ambilan 2023 : UKSBP \u2013 Ujian Kemasukan Sekolah Berasrama Penuh merupakan langkah terkini bagi menyaring murid terpilih sebagai salah satu syarat kemasukan ke Sekolah Berasrama Penuh (SBP).", "Senarai Sekolah Berasrama Penuh Di Malaysia", "Panduan Permohonan", "Pakej Mata Pelajaran SBP", "Aliran SBP Tingkatan 1", "Murid hendaklah warganegara Malaysia.", "Murid merupakan murid Sekolah Kebangsaan (SK) dan berdaftar dalam Aplikasi Pangkalan Data Murid (APDM) KPM pada tahun 2022", "Murid mestilah menduduki Pentaksiran Kemasukan Sekolah Khusus (PKSK) KPM", "Hendaklah sihat tubuh badan", "Hendaklah aktif dalam kokurikulum", "Tingkatan 1 \u2013 Pakej Aliran Matapelajaran yang ditawarkan murid Tingkatan 1 adalah aliran Sains, Agama dan Tahfiz Model Ulul Albab (TMUA)", "30 September 2022 : Tarikh Buka", "30 Novemebr 2022 : Tarikh Tutup", "akan dikemaskini : Check Pusat Pentaksiran", "25 Januari \u2013 3 Februari 2023: Pelaksanaan Pentaksiran", "Sila klik Form 4\u00a0untuk memohon", "Senarai Sekolah Berasrama Penuh Di Malaysia", "Aliran dan Mata Pelajaran SBP Tingkatan 4", "FAQ Soalan Lazim Permohonan (akan dikemaskini)", "Warganegara Malaysia.", "Murid bersekolah di Sekolah Kerajaan atau Sekolah Agama Bantuan Kerajaan dan berdaftar dalam Aplikasi Pangkalan Data Murid (APDM) KPM pada tahun 2022.", "Calon hendaklah menduduki Pentaksiran Kemasukan Sekolah Khusus (PKSK) KPM.", "Hendaklah sihat tubuh badan.", "Aktif dalama penglibatan kokurikulum.", "Tingkatan 4 \u2013 Menawarkan 4 pakej aliran matapelajaran iaitu Sains Tulen, Sains Tulen Agama, Agama Ikhtisas dan Tahfiz-Sains (TMUA)"], "p": []}, {"li": ["Langkah-Langkah Memperbaiki Sistem Pengangkutan Awam", "Contoh Karangan Langkah-Langkah Memperbaiki Pengangkutan Awam", "mengkaji dan mengenal pasti kawasan yang memerlukan pengangkutan awam", "menguatkuasa undang-undang", "menggunakan tenaga alternatif pada pengangkutan awam", "melancarkan aplikasi pengangkutan awam", "memudahkan cara pembayaran tiket", "mesra orang kurang upaya (OKU) dan warga tua"], "p": ["Sebagai langkah pertama, pihak berkuasa yang bertanggungjawab mengurus pengangkutan awam di bandar mahupun negeri hendaklah mengenal pasti dan mengkaji secara berkala kawasan yang betul-betul memerlukan pengangkutan awam. Pembancian dan pengumpulan data maklumat terkini tidak lagi dilihat sebagai cara yang kolot kerana dengan kecanggihan teknologi ia mampu memudahkan proses tersebut dari segi masa dan tahap keberkesanan pembancian. Bak kata peribahasa Melayu, lain dahulu lain sekarang. Kerjasama dengan pegawai perancang bandar dan desa juga hendaklah diperlukan agar laluan pengangkutan awam yang terbaik dapat dirancang dan dilaksanakan. Tahap ketersampaian kawasan awam seperti pasar, sekolah, terminal bas dan bangunan kerajaan akan memudahkan rakyat sekaligus menambah pengguna perkhidmatan pengangkutan awam.", "Pada waktu yang sama,\u00a0Jabatan Pengangkutan Jalan (JPJ) hendaklah memperketat penguatkuasaan undang-undang ke atas kenderaan pengangkutan awam. Pengangkutan awam di Malaysia tidak terhad kepada inisiatif kerajaan persekutuan dan kerajaan negeri, polisi membuka peluang untuk pengusaha tempatan membina rangkaian pengangkutan awam swasta telah membantu memajukan pengangkutan awam tetapi longgar dari segi peraturan dan pelaksanaan. Misalnya, pengusaha swasta menggunakan kenderaan yang melebihi usia 10 hingga 20 tahun untuk operasi mereka. Tindakan yang tegas hendaklah dilakukan seperti menamatkan permit perusahaan pengangkutan awam. Selain dapat menjaga keselamatan pengguna, langkah ini penting untuk memberikan keselesaan kepada pengguna perkhidmatan pengangkutan awam. Maka, pemberian lesen perusahaan pengangkutan awam sewajarnya diperketatkan dan pemantauan yang kerap daripada pihak berkuasa menjamin kualiti perkhidmatan pengangkutan awam.", "Selain itu, langkah yang boleh dilaksanakan bagi memperbaiki pengangkutan awam adalah dengan menggunakan tenaga alternatif seperti elektrik di setiap kenderaan pengangkutan awam. Hal ini dapat mengelakkan penggunaan petrol yang harganya berdasarkan pasaran dunia dan semakin meningkat dari hari ke hari. Maka, pendekatan alternatif yang menggunakan sumber tenaga lain dan murah adalah langkah terbaik dalam mengurangkan kos perkhidmatan pengangkutan awam. Tambahan pula, terdapat sebuah syarikat tempatan, Eletrik Bas Inovasi Malaysia (EBIM) yang telah berjaya menghasilkan produk bus eletrik menggunakan 100 peratus tenaga kerja mahir tempatan. Mereka hanya memerlukan pelabur dan sumber kewangan yang kukuh untuk melaksanakan produksi berskala besar agar dapat menyumbang kepada pengangkutan awam negara sekaligus mempromosi kemahiran tenaga kerja tempatan ke peringkat global.", "Langkah seterusnya adalah dengan melihat kepada golongan yang disasarkan untuk menggunakan perkhidmatan ini iaitu orang awam. Semua orang awam sudah pasti ada telefon pintar masing masing dan ini merupakan kelebihan yang perlu dimanfaatkan pengusaha-pengusaha pengangkutan awam dengan membangunkan aplikasi pengangkutan awam. Sebagai contoh, kerajaan Negeri Selangor telah melancarkan aplikasi Smart Selangor di mana pengguna aplikasi tersebut dapat menjejaki lokasi sebenar bas percuma yang disediakan. Perkara ini dapat membantu pengguna merancang perjalanan mereka dengan merujuk masa yang dikongsikan oleh aplikasi tersebut waktu jangkaan bas awam akan tiba di perhentian yang diinginkan. Teknologi ini akan menambah keberkesanan perkhidmatan awam serta menyaingi perkhidmatan e-hailing."]}, {"li": ["Kebaikan Dan Kepentingan Kitar Semula Kepada Manusia Dan Alam Sekitar", "Contoh Karangan Kepentingan Kitar Semula Kepada Manusia Dan Alam Sekitar", "Menjimatkan perbelanjaan", "Membuka industri dan sumber baharu", "Menjamin kelangsungan generasi manusia", "Mengurangkan pencemaran alam", "Memelihara sumber alam semula jadi", "Ekosistem menjadi stabil"], "p": ["Darsawarsa, dalam menempuh arus modenisasi yang menerjah watan tanpa diundang, pencemaran alam sekitar semakin menjadi parah barah serta duri dalam daging watan. Pelbagai anjakan paradigma telah digarap dan dicanang bagi membendung kemelut ini kerana ia boleh menjejaskan kesihatan dan keselamatan termasuklah yang hangat meniti dari bibir ke bibir masyarakat sekeliling. Antara prakarsa yang diperkenalkan adalah amalan kitar semula di mana bahan-bahan buangan diproses menjadi bahan baharu atau bahan kitar semula dan digunakan untuk fungsi yang sama atau berlainan. Alternatif ini telah pun diwar-warkan dan ditelusuri oleh segenap masyarakat diseantero dunia namun masih terdapat sebahagian masyarakat yang tidak mengambil endah akan kepentingan amalan ini. Justeru, wajar untuk kita mengetahui kepentingan amalan kitar semula kepada manusia dan alam sekitar.", "Kepentingan utama amalan alam sekitar kepada manusia adalah dapat menjimatkan perbelanjaan secara mikro dan makro. Dari segi mikro, masyarakat tidak perlu berbelanja lebih sekiranya mereka mengitar semula barangan keperluan seperti pakaian dan buku. Anda boleh menyumbangkan pakaian yang kita tidak gunakan secara kerap atau mengitar semula pakaian anak-anak yang masih elok untuk dipakai oleh saudara-mara yang baru dikurniakan anak-anak. Sumbangan buku-buku juga adalah penting supaya sumber yang digunakan iaitu kertas untuk mencetak buku baharu dipelihara dan tidak dibazirkan. Hal ini demikian kerana lebih 160 000 pokok telah ditebang secara tahunan untuk diproses bagi memenuhi permintaan industri yang menggunakan kertas. Sebanyak satu setengah tan pokok digunakan untuk menghasilkan 800 helai kertas. Secara makro pula, amalan kitar semula dapat menjimatkan perbelanjaan dalam pengurusan sampah. Kos penyelenggaraan tapak pelupusan sampah semakin meningkat dari hari ke hari berikutan kuatiti sampah yang turut meningkat.\u00a0 Usaha menyelenggara tapak pelupusan sampah daripada menjadi tumpuan haiwan pembawa penyakit harus disokong. Izharnya, amalan kitar semula dapat membantu manusia untuk menjimatkan sebahagian sumber kewangan yang digunakan untuk mengurus bahan buangan dan disalurkan ke arah yang lebih bermanfaat.", "Di samping itu, kitar semula dapat membuka pasaran dan industri baharu dalam landskap dunia hari ini. Pertumbuhan ekonomi dan bilangan penduduk di setiap negara yang tumbuh seperti cendawan selepas hujan merupakan faktor utama pasaran dan industri baharu perlu diwujudkan. Sebagai contoh, aktiviti pertanian dan agrikultur telah menjalani proses inovasi dan boleh dijalankan secara komersial di dalam sebuah bangunan tanpa menggunakan tanah. Sistem yang dikenali sebagai hidroponik ini berpotensi besar sebagai sumber masyarakat di kawasan bandar terutamanya kerana sumber tanah yang terhad tidak menjadi rintangan. Ia juga boleh diintegrasikan dengan penternakan ikan dan menjadi sistem akuaponik. secara tidak langsung meminimakan kawasan tumpuan haiwan pembaya penyakit seperti nyamuk. Jika kita kekal di takuk lama dan menggunakan setiap sumber alam bagi kegunaan yang tidak kekal lama, apakah yang akan digunakan oleh anak dan cucu kita kelak sekiranya sumber semula jadi pupus? Intihannya, inovasi dan teknologi yang berteraskan konsep kitar semula seharusnya diaplikasikan kerana ia memberi manfaat yang tersurat dan tersirat.", "Kepentingan kitar semula kepada alam sekitar pula adalah dapat mengurangkan pencemaran alam daripada terus berlaku. Sikap tidak bertanggungjawab segelintir manusia yang membuang sisa-sisa yang tidak sepatutnya ke dalam sungai dan laut telah menyebabkan insiden yang tidak diingini berlaku. Sebagai contoh, peristiwa di Pasir Gudang di mana pencemaran udara telah berlaku akibat pembuangan sisa toksik di sungai berhampiran dan mengakibatkan golongan kanak-kanak mengalami kesukaran untuk bernafas dan dimasukkan ke hospital. Bencana ini sepatutnya menjadi pengajaran kepada kita semua kerana nyawa yang tidak berdosa akan terkorban sekiranya pencemaran tidak dibendung secara tegas. Tambahan pula, amalan kitar semula yang mengurangkan kadar pembuangan sampah dapat menyelamatkan alam sekitar daripada menjadi tempat pembiakan nyamuk atau tikus. Haiwan yang membiak di kawasan kotor berpotensi menjadi punca penularan wabak penyakit berjangkit. Oleh itu, penting untuk kita mengamalkan kitar semula agar kebersihan alam sekitar dapat dipelihara dengan baik.", "Akhir sekali, kitar semula merupakan perkara yang mustahak bagi alam sekitar kerana ia\u00a0 dapat memelihara sumber alam semula jadi. Objektif utama kitar semula adalah untuk kita menggunakan bahan yang kita ada secara optimum atau mengurangkan penggunaan bahan mentah bagi mengelakkan pembaziran sumber alam semula jadi yang semakin terhad. Untuk makluman semua, alam semula jadi yang terdiri daripada tanah-tanih, taburan hutan, lautan dan udara yang terbentang luas adalah sumber semula jadi yang terhad kerana ia memakan masa yang lama untuk terhasil. Sumber batu arang, gas dan petroleum yang menjadi sumber tenaga utama dunia masa kini akan habis dan kita perlu bersedia dengan pelbagai alternatif lain. Persis kata peribahasa Melayu, ingat sebelum kena, jimat sebelum habis. Haiwan dan tumbuh-tumbuhan juga memerlukan alam semula jadi yang menjadi habitat mereka dan kita sebagai manusia yang berakal seharusnya sedar dan melakukan tindakan yang bijak bagi memelihara kepentingan semua perkara.", "Secara tuntas, pelbagai kepentingan yang diperoleh sama ada bagi manusia dan alam sekitar sekiranya kita mengamalkan kitar semula. Kempen yang telah dilaksanakan pada masa dahulu iaitu pengenalan tiga tong kitar semula mengikut warna perlu diperkasa semula. Setiap pihak perlu berganding bahu bagai aur dan tebing bagi merealisasikan iltizam dalam membudayakan amalan kitar semula pada masyarakat kita. Salah satu perkara yang tidak disedari adalah setiap pembelian barang baharu akan menghasilkan sampah atau sisa pepejal yang baharu. Banyak sumber dan wang telah dilaburkan dalam mencari potensi habitat lain yang mampu didiami oleh spesis manusia.\u00a0 Tetapi hanya satu sahaja planet yang menepati keperluan kita iaitu planet yang bernama bumi. Maka kita perlu sedar bahawa tiada tempat lain yang kita mampu pergi sekiranya alam sekitar kita rosak dan dicemari. Semoga amalan kitar semula menjadi budaya setiap ahli masyarakat bak kata peribahasa Melayu, alah bisa tegal biasa."]}, {"li": ["Kepentingan Memiliki Keluarga Yang Bahagia Dan Harmoni", "Contoh Karangan Kepentingan Memiliki Keluarga Bahagia", "Melahirkan satu generasi muda yang berketerampilan", "Mengelakkan berlakunya masalah sosial dalam keluarga", "Mengurangkan kes jenayah", "Mampu meningkatkan produktiviti masyarakat", "Mampu menjamin keamanan negara", "Menyumbang kepada pembangunan negara"], "p": ["Umum mengetahui, dalam satu keluarga wujudnya ayah dan ibu yang berperanan membantu anak untuk memahami erti kehidupan terutama sekali aspek kesopanan yang mesti diamalkan oleh seseorang anak. Sekiranya ibu bapa gagal melakukannya, datuk dan nenek pula menjadi sandaran untuk mendidik anak tersebut untuk menjadi lebih baik. Sehubungan itu, ibu bapa bertanggungjawab dalam menyemai kesedaran mengenai pentingnya kehidupan beretika. Antara caranya ialah dengan mencurahkan kasih sayang kepada anak\u00a0bagai\u00a0menatang minyak yang penuh\u00a0sejak mereka kecil lagi. Sebagai contoh, ibu bapa sepatutnya meluangkan masa bersama anak-anak agar dapat memahami tentang kehidupan mereka khususnya pelajaran mereka serta hobi dan pergaulan mereka dengan kawan-kawan. Tamsilnya, ibu bapa juga boleh bercerita kepada anak-anak yang masih kecil sebelum mereka tidur serta bergembira sesama anak-anak semasa sambutan hari jadi mereka atau semasa mereka memperoleh kejayaan.", "Remaja masa kini memerlukan seseorang yang lebih tua untuk menasihati serta memberitahu mereka sekiranya mereka melakukan sebarang kesilapan terutama dalam gejala yang tidak sihat. Pengawasan ketat mesti dilakukan oleh keluarga agar dapat memastikan remaja tidak melakukan kesilapan yang boleh menjejaskan imej remaja tersebut kelak.\u00a0Kita perlu memastikan gejala sosial tidak mudah mempengaruhi minda mereka. Remaja yang kurang perasaan kekeluargaan dan kasih sayang akan mudah terjebak dengan budaya kuning seperti merokok dan melepak di pusat beli-belah jika mereka tidak mempunyai panduan hidup yang jelas. Lantaran itu, mereka akan menjadi mudah memberontak dengan melakukan perkara yang tidak sihat untuk mendapat perhatian orang ramai.", "Institusi keluarga yang bahagia penting kepada pembangunan negara kerana keluarga bahagia menjamin kesinambungan generasi masa depan negara. Keluarga bahagia menjadi kunci kepada pembangunan negara kerana dapat melahirkan modal insan yang berkualiti. Hal ini, menerusi kekukuhan ikatan kekeluargaan dapat melahirkan generasi berkualiti yang akan menjadi pemangkin kepada pembangunan dan kesejahteraan negara. Selain itu, institusi keluarga yang bahagia juga dapat melahirkan pemimpin masa depan yang berkaliber. Ibu bapa akan memastikan anak-anak diberi pendidikan yang sempurna dan sebaik mungkin. Mereka sentiasa menerapkan nilai-nilai moral. Modal insan yang dilahirkan oleh keluarga bahagia turut menjadi pemimpin pelapis dan penyumbang tenaga dalam proses pembinaan negara yang maju. Oleh itu, jelas bahawa institusi keluarga yang bahagia mampu membentuk sebuah negara yang sejahtera.", "Kesimpulannya, terdapat banyak manfaat yang kita mampu peroleh apabila mempraktikkan nilai kekeluargaan dalam kehidupan seharian. Situasi ini dapat memastikan kehidupan yang kita jalani pada masa hadapan lebih berkualiti dan bermakna kerana kita mempunyai keluarga yang menjadi penyebab seseorang itu meneruskan kehidupannya. Justeru, masyarakat tidak boleh bersikap acuh tak acuh dengan nilai-nilai murni ini agar mereka dapat melahirkan sebuah keluarga yang sempurna. Selain itu, ibu bapa juga memainkan peranan yang signifikan dalam membentuk sebuah keluarga yang bahagia. Institusi keluarga boleh diibaratkan sebuah bangunan yang terdiri daripada ribuan batu-bata. Tanpa keluarga bahagia, sudah pasti kemakmuran negara akan terjejas. Banyak anak muda akan terlibat dalam kegiatan sosial yang sekali gus akan menjahanamkan agenda pembangunan negara sama ada dari aspek politik, ekonomi dan sosial."]}, {"li": ["Kepentingan sektor pelancongan kepada ekonomi negara dan rakyat", "Contoh Karangan Kepentingan sektor industri pelancongan kepada rakyat dan negara", "ekonomi \u2013 sosio-ekonomi masyarakat, pelancongan kesihatan", "infrastruktur \u2013 lapangan terbang antarabangsa, jaringan jalan raya", "budaya dan alam semulajadi dihargai \u2013 taman negara dan taman laut", "menarik pelabur asing \u2013 taman tema antarabangsa", "wujud kesan berganda dalam pelbagai industri", "menjadi wakil perpaduan antarabangsa"], "p": ["Industri pelancongan merupakan antara sektor utama dalam ekonomi negara Malaysia. Pembukaan Lapangan Terbang Antarabangsa Kuala Lumpur (KLIA) serta penganjuran Sukan Komanwel pada tahun 1998 telah membuka mata dunia terhadap negara Malaysia. Sejak dari tahun itu, kerajaan Malaysia bersama-sama sektor swasta telah menyemarakkan industri pelancongan negara dengan jayanya. Kedudukan Malaysia yang terletak di garisan khatulistiwa dan beriklim panas dan lembap telah membentuk pelbagai kekayaan alam semulajadi yang menjadi penarik utama para pelancong. Daripada puncak Gunung Kinabalu kepada keindahan terumbu karang di Pulau Tioman, Malaysia menerima kunjungan yang amat ramai saban tahun, maka adalah penting untuk mengekalkan konsistensi dalam pembangunan dan pelaksanaan industri pelancongan negara.", "Konklusinya, pelbagai manfaat dapat dinikmati oleh rakyat serta negara sekiranya industri pelancongan di Malaysia berjaya dan diuruskan dengan efisien. Justeru, penggubal undang-undang dan polisi negara seharusnya mnyusun rangka terbaik dalam membentuk formula dalam industri pelancongan negara supaya dapat memberi pulangan maksima kepada rakyat dan negara. Industri pelancongan adalah industri yang sihat dan wajar untuk diteruskan dan disandarkan pada ekonomi negara sekiranya diurus dengan baik. Maka, promosi pelancongan negara perlu dilaksanakan dengan lebih jitu dan berkesan agar seluruh pelusuk dunia tahu dan berminat untuk melawat negara kita suatu hari nanti. Bak kata pepatah,\u201dtidak kenal maka tidak cinta\u201d yang bermaksud kita perlulah memperkenalkan negara kita sehingga perasaan minat dan cinta akan Malaysia itu timbul kelak."]}, {"li": ["Semangat Cinta Akan Negara Dan Perpaduan : Kepentingan Kepada Rakyat Malaysia", "Contoh Karangan Kepentingan Menerapkan Semangat Cinta Akan Negara", "memupuk perpaduan antara kaum dan bangsa", "membentuk masyarakat yang berdaya saing", "pemangkin kepada kemajuan negara", "menjadi teladan kepada generasi muda", "memelihara sejarah negara", "mengekalkan tradisi dan budaya tempatan"], "p": ["Sejak negara kita menikmati arus kemerdekaan daripada penjajahan asing, pelbagai kemajuan yang telah dikecapi. Siapa sangka, negara yang terdiri daripada berbilang kaum mampu untuk mencapai kemerdekaan dan seterusnya melangkah maju ke hadapan bersaing dengan negara membangun yang lain. Namun begitu, kita acapkali tersentak dengan pelbagai permasalahan yang dicetuskan oleh masyarakat kita sendiri yang mempu mengganggu gugat kemakmuran negara kita. Oleh itu, sebagai warganegara yang cinta akan tanah air, kita seharusnya menyemai sifat patriotisme di dalam setiap peringkat umur masyarakat agar kemerdekaan yang dicapai tidak disia-siakan. Saya yakin rakyat Malaysia mengenali peribahasa rambut sama hitam tetapi hati masing-masing lain. Walaupun kita berbeza dari pelbagai sudut, dengan sifat toleransi dan keterbukaan, kita mampu menjadi negara yang bersatu padu dalam mencapai kemajuan sejagat. Mari kita bincangkan kepentingan menerapkan semangat cinta akan negara kepada nusa bangsa.", "Umum mengetahui, Malaysia mempunyai masyarakat majmuk yang terdiri daripada bangsa Melayu, Cina, India, Orang Asli dan pelbagai lagi golongan bumiputera yang berada di Sabah dan Sarawak. Pada tanggal 16 September 1963, Persekutuan Malaysia telah diisytiharkan oleh Tunku Abdul Rahman menjadi bukti penyatuan rakyat yang berbilang bangsa, kaum dan agama ini. Justeru itu, dalam mengekalkan keharmonian dan keamanan negara, semangat cinta akan negara mampu menjadi penyumbang perpaduan antara masyarakat tempatan. Dengan iltizam dan semangat yang dikongsi bersama iaitu memajukan negara dan memartabatkan masyarakat di persada anatarabangsa, ia dapat melahirkan sebuah negara yang berwibawa. Persis kata mutiara, bersatu teguh, bercerai roboh. Anggota masyarakat pada hari ini seharusnya bersikap inteligensia dan terbuka dalam meraikan perbezaan serta mencari kesatuan dalam setiap situasi yang dihadapi oleh kita. Janganlah kita bersikap seperti gajah berjuang sama gajah, palanduk mati di tengah-tengah. Nescaya perjuangan yang memecah-belahkan perpaduan akan merugikan kita.", "Di samping itu, semangat cinta akan negara juga dapat membentuk masyarakat yang berdaya saing. Konsep ini kita dapat lihat di negara-negara maju seperti Jepun dan Korea Selatan. Kita dapat lihat bahawa masyarakat di negara tersebut memartabatkan negara mereka dengan mengetengahkan elemen lokal atau tempatan dengan jayanya. Sebagai contoh penggunaan bahasa tempatan mereka dan pemerkasaan teknologi tempatan diberikan tumpuan yang lebih berbanding elemen asing. Misalnya, jenama automotif negara Jepun, Honda yang terkenal di seantero dunia dengan produk dan kemampuan mereka. Kita sebenarnya sudahpun mempunyai jenama yang berjaya diperingkat antarabangsa seperti Petronas tetapi kita perlu lebih banyak lagi jenama atau industri tempatan yang bersaing di peringkat antarabangsa. Berbekalkan semangat cinta akan negara, mungkin pada satu hari nanti jenama Proton akan menjadi salah satu jenama automotif yang terkenal di dunia. Ia bergantung kepada kehendak dan kemampuan tenaga professional tempatan sama ada untuk maju ke peringkat lebih tinggi atau kekal di takuk yang sama.", "Pada sudut pandang yang lain, semangat cinta akan negara adalah penting bagi mengekalkan tradisi dan budaya masyarakat tanah air kita. Dewasa ini, generasi muda kita lebih terdedah dan terpengaruh dengan anasir dari negara luar sehingga melupakan tradisi dan budaya yang kita miliki. Keunikan seni budaya tempatan semakin dilupakan dan pengamalnya mencari-cari pengganti yang akan mewarisi budaya atau tradisi tempatan ini. Jika tidak dijumpai maka, ia akan pupus dan hilang dek ditelan kealpaan masyarakat kita menghargai dan memelihara keunikan nenek dan moyang kita yang terdahulu. Kemodenan hari ini merupakan cabaran yang perlu kita tempuh tetapi ia tidak sepatutnya menjadi alasan untuk kita melupakan tradisi dan budaya kita. Bak kata pepatah Melayu, hidup dikandung adat, mati dikandung tanah. Mungkin generasi hari ini perlu menyelami budaya dan tradisi yang diamalkan oleh masyarakat terdahulu supaya muncul kembali perasaan atau semangat cinta akan negara.", "Semangat cinta akan negara juga penting supaya menjadi teladan kepada generasi akan datang dalam mengekalkan kemakmuran dan keamanan negara. Terdapat segelintir daripada masyarakat kita yang intelek dan menyambung pelajaran ke luar negara. Seterusnya mereka menetap di sana dan menjadi tenaga kerja professional di sana. Hal ini tidak menjadi isu yang besar tetapi alangkah baiknya jika kemampuan mereka dugunakan untuk manfaat masyarakat tempatan. Situasi ini perlu diberi perhatian oleh golongan pemimpin negara dan pembuat polisi dalam memastikan setiap ahli masyarakat kita mempunyai peluang dalam kerjaya serta pendidikan. Dengan mengutamakan dua agenda ini, negara kita pasti dapat menghasilkan tenaga kerja professional tempatan yang akan melonjakkan ekonomi dan status negara kita. Namun disebabkan kurangnya peluang dan lebih banyak manfaat yang ditawarkan di negara luar, maka ramai ahli masyarakat yang berkhidmat di negara asing. Sebagai pengajaran kepada generasi muda, pihak berwwajib harus mencari solusi terbaik dalam menerapkan semangat cinta akan negara kepada semua rakyat di negara ini dan tidak bersikap seperti kacang lupakan kulit.", "Konklusinya,\u00a0 pelbagai kepentingan yang dapat kita bincangkan terhadap topik semangat cinta akan negara. Perkara ini adalah mustahak dalam menjamin kebolehan sesebuah negara untuk duduk sama rendah dan berdiri sama tinggi dengan negara-negara lain. Janganlah kita bersikap terlalu meraikan kehadiran pelabur atau pendatang asing tanpa memastikan masyarakat di negara kita mendapat manfaat yang terbaik yang boleh diberikan oleh negara kita sendiri. Persis kata peribahasa Melayu, hujan emas di negeri orang, hujan batu di negeri sendiri, baik lagi di negeri sendiri. Oleh yang demikian, setiap di antara kita perlu memanifestasikan fikiran dalam mencari mekanisma terbaik untuk memajukan negara di samping mengangkat elemen-elemen tempatan yang dimiliki oleh kita. Kekitaan yang kita tunjukkan mampu menjadi ejen penyatuan masyarakat dunia yang kerap kali dicabar dengan perang saudara atau kuasa di mana pengakhirannya hanyalah merugikan tamadun manusia."]}, {"li": ["Kesan-Kesan Kemasukan Pendatang Asing Di Negara Kita Dan Cara Mengawalnya", "Contoh Karangan Kesan Kedatangan Pendatang Asing Di Malaysia Dan Cara Mengawalnya", "Mengancam keselamatan, kesihatan dan sosial masyarakat", "Menyebabkan peluang pekerjaan penduduk tempatan tersekat", "Merugikan ekonomi negara kerana pengaliran wang keluar negara", "Penguatkuasaan undang-undang", "Mengehadkan kebergantungan kepada buruh asing", "Memberi sokongan kepada syarikat yang menggunakan tenaga kerja tempatan"], "p": ["Mutakhir ini, isu pendatang asing sering meniti dari bibir ke bibir masyarakat akan kesan kemasukan mereka. Kerajaan Malaysia telah melaksanakan dasar yang membenarkan kemasukan pendatang asing untuk bekerja dalam sektor tertentu bagi menampung kerancakan pembangunan negara. Langkah tersebut adalah bagi menarik kehadiran pelabur asing untuk melabur dalam bidang perindustrian, perkilangan dan pembinaan di samping menyediakan tenaga kerja separa mahir pada kos yang menguntungkan. Disebabkan nilai mata wang negara yang lebih besar berbanding negara mereka, pekerja daripada Indonesia, Bangladesh, Myanmar, Nepal dan Kemboja sanggup untuk bekerja di Malaysia yang menawarkan gaji yang lumayan. Namun begitu, kemasukan pendatang asing dilihat menjadi semakin tidak terkawal dan langkah-langkah pengawalan perlu dilakukan segara agar kesejahteraan rakyat Malaysia terjamin.", "Sejak dasar ini diperkenalkan, terdapat golongan yang menentang inisiatif ini kerana mereka berasa akan berlaku kesan yang negatif dalam jangka masa panjang terhadap negara. Kesannya adalah kemasukan pendatang asing akan mengancam keselamatan, kesihatan dan sosial masyarakat dalam negara. Pendatang asing yang tidak diawasi oleh majikan mereka bebas untuk bergerak dalam negara dan ia sedikit sebanyak telah menyebabkan kadar jenayah meningkat dalam negara. Kehadiran pendatang asing juga menimbulkan rasa kurang selesa diantara golongan wanita yang menjadi mangsa gangguan seksual di tempat-tempat awam seperti di dalam bas dan LRT. Selain itu, pendatang asing juga berpotensi membawa penyakit-penyakit berjangkit. Maka sekiranya kerajaan ingin meneruskan dasar ini, langkah kawalan harus diperketatkan agar kesejahteraan rakyat terjamin.", "Selain itu, kemasukan pendatang asing menyebabkan peluang pekerjaan kepada masyarakat tempatan tersekat. Hal ini kerana, kos untuk menggaji pekerja asing adalah lebih murah berbanding pekerja tempatan. Implikasi ini menjejaskan pertumbuhan ekonomi tempatan di mana golongan muda atau pekerja separa mahir dalam negara ditindas hanya disebabkan syarikat-syarikat lebih gemar menggunakan pekerja asing berbanding pekerja tempatan. Hal ini amat tepat dengan peribahasa yang berbunyi, \u201ckera di hutan disusukan, anak di rumah kelaparan\u201d. Kerajaan sepatutnya memikirkan dasar yang membantu mengurangkan kadar pengangguran rakyat yang meningkat dari hari ke hari. Penggubalan dasar yang mendukung kesejahteraan rakyat pasti mendapat sokongan yang padu serta mampu meningkatkan semangat cinta akan negara dalam kalangan masyarakat. Secara tidak langsung, masyarakat akan tinggal dan bekerja dalam negara dan menyuburkan lagi ekonomi negara secara sihat.", "Bagi mengawal kemasukan pendatang asing tanpa izin, tindakan utama yang perlu dilaksanakan adalah penguatkuasaan undang-undang. Sikap seperti melepaskan batuk di tangga tidak seharusnya diamalkan oleh pihak yang bertanggungjawab. Terdapat kes di mana pekerja asing terdiri daripada pendatang haram yang menyusup masuk dengan menggunakan dokumen palsu. Perairan negara juga harus dikawal dengan lebih cekap untuk mengelakkan mereka menyusup masuk ke dalam melalui jalan laut. Oleh itu, masyarakat juga sepatutnya menjadi mata-mata kepada pihak berkuasa dengan melaporkan aktiviti-aktiviti yang meragukan melibatkan pendatang asing. Pihak berkuasa juga hendaklah bersifat penuh intergriti dalam menjalankan tugas dan menjauhi amalan rasuah. Jika semua pihak yang berkenaan memainkan tanggungjawab secara berkesan, tidak mustahil masalah kemasukan pendatang asing dapat diatasi dari akar umbinya.", "Langkah seterusnya adalah pihak majikan perlu mengehadkan kebergantungan kepada buruh asing. Pengambilan pekerja asing dalam sektor-sektor tertentu hendaklah mengikut prosedur yang diluluskan oleh kerajaan. Pihak berkuasa akan mampu memantau kehadiran dan pergerakan warga asing di dalam negara sekiranya setiap pengambilan pekerja asing mengikut prosedur yang ditetapkan. Dengan mengehadkan penyertaan pekerja asing dalam sektor tertentu, mudah bagi rakyat serta pihak berkuasa mempersoal dan mengambil tindakan segera ke atas kehadiran rakyat asing yang bekerja di tempat yang tidak sepatutnya. Jelasnya, pihak ejen dan majikan yang mengambil pekerja asing perlu memenuhi syarat-syarat yang ditetapkan oleh kerajaan sekali gus membuka peluang pekerjaan kepada penduduk tempatan.", "Sebagai penutup wacana, tegas bahawa kedatangan buruh asing memberikan implikasi positif dan negatif kepada negara kita. Walaupun segelintir berpendapat bahawa kemasukan buruh asing ke dalam negara mampu memacu pembangunan negara, namun kita perlu melihat kesan negatif sekiranya tindakan ini berlarutan. Pihak kerajaan dan masyarakat perlulah berganding bahu bagai aur dengan tebing untuk menangani masalah ini daripada bermaharajalela. Para majikan harus mengubah sikap dengan mempertimbangkan dan memberi keutamaan kepada rakyat tempatan. Sudah tiba masanya negara Malaysia mengurangkan kebergantungan kepada pekerja asing dan mengalihkan tumpuan kepada teknologi yang lebih tinggi untuk memajukan negara. Justifikasinya, sebelum nasi sudah menjadi bubur, eloklah masyarakat Malaysia dan pihak kerajaan bermuafakat supaya Malaysia memanfaatkan buruh asing dan mengatasi masalah pendatang asing tanpa izin."]}, {"li": ["Peranan Rakyat Untuk Menjaga Keselamatan Dan Mengekalkan Kedaulatan Negara", "Contoh Karangan Peranan Rakyat Untuk Menjaga Keselamatan Negara", "Mengaktifkan rukun tetangga", "Melaporkan kepada pihak berkuasa", "Mempelajari, menghormati dan bertoleransi sesama masyarakat", "Memilih pemimpin yang betul dan tepat", "Menanam sifat patriotisme dalam kalangan rakyat", "Kempen kesedaran tentang keselamatan negara"], "p": ["Sedasarwasa ini sering meniti dari bibir ke bibir umat manusia di segenap empat penjuru dunia ini tentang isu keselamatan negara yang mudah terancam dek kerana kemajuan teknologi hari ini. Keselamatan negara boleh didefinisikan sebagai cara atau kaedah yang digunakan oleh sebuah kerajaan atau negara mempertahankan hak dan milikan negara tersebut daripada ancaman. Selain itu, kemampuan negara dalam mengekalkan nilai teras negara sebagai contoh di Malaysia di mana masyarakat hidup berbilang kaum, agama dan bangsa. Tanggungjawab memelihara keamanan dan keselamatan negara bukan sahaja bergantung kepada pemimpin dan anggota keselamatan seperti tentera dan pegawai polis sahaja. Sebaliknya, rakyat adalah tunjang yang akan memastikan keselamatan negara berada di tahap yang baik dan aman. Oleh itu, mari kita senaraikan peranan sebagai seorang rakyat yang cinta akan negara bagi menjaga keselamatan tanah air ini.", "Peranan utama rakyat dalam memastikan keselamatan negara berada di tahap yaang baik adalah dengan menjaga keselamatan kawasan berdekatan masing-masing seperti kawasan perumahan dan perkampungan. Pihak kerajaan telah memperkenalkan satu model yang diberi nama sebagai Rukun Tetangga di mana keselamatan dan kesejahteraan penduduk sekitar dipantau oleh jawatankuasa yang terdiri daripada penduduk sendiri. Rukun tetangga merupakan inisisatif bagi penduduk atau rakyat bekerjasama dengan jirang tetangga untuk memastikan keselamatan masing-masing. Bagi menutup ruang yang tidak dapat diisi oleh pegawai polis dalam memantau semua kawasan dalam negara, penubuhan rukun tetangga adalah mustahak bagi membantu pihak berkuasa mengesan sebarang ancaman keselamatan terhadap penduduk sekitar mahupun negara secara amnya. Justeru, pengaktifan jawatankuasa Rukun Tetangga hendaklah dilaksanakan dengan cara yang memudahkan penduduk seperti penggunaan aplikasi telefon pintar. Segala info dan maklumat boleh dikongsi secara cepat dan ringkas melalui telefon pintar serta sampai kepada semua orang yang mungkin terkena kesan atau akibat daripada maklumat tersebut.", "Selain itu, rakyat perlu sedar bahawa mereka adalah mata-mata kepada setiap pihak berkuasa di negara ini. Sebagai rakyat Malaysia yang bertanggungjawab, kita sewajarnya melaporkan kepada pihak berkuasa sekiranya kita menjumpai atau menyaksikan perkara yang mencurigakan berlaku di hadapan mata. Masyarakat hari ini lebih gemar untuk merakam dan menularkan perkara yang mereka rasa salah disisi undang-undang dan membiarkan perkara tersebut berlaku. Sebaliknya, golongan ini perlu melaporkan kesalahan undang-undang yang berlaku kepada pihak polis dan meletakkan kepercayaan kepada mereka untuk menjalan siasatan atau tugas mereka. Tambahan pula, pelbagai cara yang mudah untuk msyarakat berhubung dengan pihak berkuasa hari ini hanya dengan menggunakan hujung jari. Kemudahan ini wajar dimanfaatkan jika dibandingkan dengan zaman dahulu yang memerlukan kita melaporkan di kaunter pejabat dan memakan masa yang lama. Oleh itu, sekiranya masyarakat prihatin bekerjasama dengan pihak berkuasa yang komited dan tegas dalam melaksanakan tugas, pasti keselamatan dan keamanan negara secara domestik dapat dicapai dengan lebih baik.", "Seterusnya, rakyat di negara Malaysia terutamanya yang terdiri daripada berbilang kaum, agama dan bangsa perlu memahami, bertolak ansur dan berfikiran terbuka dengan setiap anggota masyarakat. Polemik ini tiap kali menjadi perbualan dalam masyarakat dimana ia akan mencetuskan perkara yang berakhir dengan kerugian semata-mata. Rakyat hari ini sepatutnya lebih berfikiran matang dan mengelak daripada menggunakan anasir-anasir yang berbaur perbezaan agama dan kaum demi mencapai kepentingan diri masing-masing. Perpaduan antara masyarakat adalah penting bagi melahirkan generasi yang progresif dan mengejar kemajuan pada masa kini dan akan datang. Jika ada diantara kita yang masih mempertikaikan perkara yang telah diselesaikan dahulu dengan kemerdekaan dan pengenalan Rukun Negara, golongan tersebut perlu sedar bahawa kejayaan bersama adalah hasil usaha bersama-sama. Maka jika kita ingin melihat negara kita mengecapi kemajuan dan bersaing dengan negara-negara lain terutamanya dari segi keselamatan negara, kita perlu berganding bahu melaksanakan tanggungjawab masing-masing dan mematuhi undang-undang yang telah ditetapkan. Bak kata peribahasa Melayu, bersatu teguh, bercerai roboh.", "Akhir sekali, keselamatan negara juga sebenarnya menjadi kuasa atau pertimbangan daripada pemimpin negara yang menjadi hak rakyat untuk memilih individu yang paling berkelayakan untuk membuat keputusan-keputusan penting demi negara. Amalan demokrasi di negara kita adalah baik dan diterima oleh rakyat di mana hak asasi rakyat menjadi tunjang pemilihan blok kerajaan setiap kali pilihan raya berlangsung. Oleh itu, pihak kerajaan sewajarnya meletakkan individu yang paling berkelayakan dengan kedudukannya untuk mengurus hal ehwal keselamatan negara. Pemimpin tersebut hendaklah mempunyai latar belakang yang berkaitan dengan portfolio yang dipegang serta mempunyai imej, iltizam dan wawasan yang jelas untuk dicapai. Pemimpin yang berkhidmat untuk rakyat adalah pemimpin yang memastikan kesejahteraan penduduk terjamin dan masyarakat berasa selamat untuk menikmati kehidupan di tanah air ini. Selain itu, individu yang bertanggungjawab untuk mengemudi barisan pertahanan negara juga wajar bertrampilan tinggi dan pandai untuk menjaga hubungan dengan negara asing di mana hubungan multilateral yang sihat akan menjamin keselamatan dan ekonomi negara dalam tahap yang baik.", "Konklusinya, rakyat memainkan peranan yang mustahak dalam memastikan keselamatan negara terjamin daripada ancaman-ancaman yang mendatang. Pihak berkuasa dan masyarakat hari ini perlu sedar ancaman yang mampu mengancam keselamatan negara bukan sahaja datang dari segi peperangan sahaja malahan serangan siber dan penularan wabak penyakit berjangkit juga berpotensi melumpuhkan keselamatan sesebuah negara. Oleh itu, kerjasama multilateral dengan pelbagai negara harus dijalankan sepanjang masa bagi memastikan negara kita tidak ketinggalan daripada langkah keselamatan untuk masa akan datang. Sebagai rakyat, kita harus sentiasa cakna dan melaksanakan tanggungjawab kita untuk memastikan keselamatan negara sentiasa berada di tahap terbaik supaya anak dan cucu kita dapat menjalani kehidupan yang sejahtera dan aman seperti di zaman kita sekarang."]}, {"li": ["Ciri-Ciri Bandar Pintar Malaysia (Bandar Lestari)", "Contoh Karangan Bandar Terancang : Ciri-Ciri Bandar Pintar/ Bandar Satelit/ Bandar Raya Moden", "Pengangkutan awam yang lengkap", "Menyediakan capaian Internet terbaik", "Mempunyai ciri-ciri kelestarian alam", "Kemudahan awam yang lengkap", "Memiliki pusat penyelidikan dan pembangunan", "Ditadbir secara efisien dan baik"], "p": ["Mutakhir ini, banyak bandar di negara-negara maju yang mengiktiraf bandar mereka sebagai bandar pintar. Hal ini kerana mereka ingin menarik pelabur dan juga golongan professional untuk melabur dan bekerja di dalam negara mereka. Persis peribahasa Melayu, di mana ada gula, di situ pasti ada semut. Perkembangan ini seharusnya dirancang dan dilaksanakan juga di Malaysia supaya kita tidak ketinggalan dalam mengecapi kemajuan sejagat. Kita boleh lihat semakin banyak bangunan pencakar langit yang sedang dibina di kawasan Kuala Lumpur seperti Menara Merdeka 118 dan Menara Tun Razak Exchange. Jika kawasan Bandar Kuala Lumpur diiktiraf sebagai bandar raya yang moden dan pintar maka pasti banyak pelabur asing yang tertarik dan memberi peluang juga kepada pelabur tempatan untuk berkembang. Justeru, berikut adalah ciri \u2013 ciri Bandar Pintar atau Bandar Raya Moden pada hemat saya.", "Karekter utama sebuah bandar pintar adalah dilengkapi dengan jaringan pengangkutan awam yang terbaik. Umum mengetahui bahawa bandar merupakan satu kawasan yang dipenuhi dengan populasi manusia tetapi kurang dari segi ruang untuk sesuatu perkara contohnya kenderaan. Kita dapat lihat seperti di Jakarta yang merupakan ibu negeri Indonesia, kesesakan lalu lintas menjadi satu isu yang membebankan. Penduduk akan membuang masa menghadapi kesesakan dan tidak membantu dari segi pertumbuhan ekonomi yang lancar. Sekiranya penduduk di kawasan bandar dapat bergerak ke lokasi yang mereka inginkan pada masa yang singkat, ia pasti dapat membantu mereka untuk menjalankan kehidupan yang lebih baik. Misalnya, apabila pulang ke rumah selepas waktu bekerja, mereka boleh ke restoran untuk makan, seterusnya ke gimnasium untuk beriadah dan menonton wayang sebagai hiburan sebelum pulang ke rumah tanpa perlu merisaukan soal pengangkutan. Ciri ini penting untuk mewujudkan komuniti yang menikmati kehidupan di bandar yang pintar.", "Ciri kedua yang perlu ada disebuah bandar yang pintar adalah mempunyai capaian Internet terbaik. Setiap anggota masyarakat pada hari ini pasti memiliki sekurang-kurangnya sebuah gajet pintar. Hampir semua aktiviti yang dilakukan oleh manusia pada hari ini memerlukan capaian Internet seperti bersosial, melakukan tranksaksi kewangan, menghantar emel dan macam-macam lagi. Justeru itu, infrastruktur komunikasi perlu berada pada tahap terbaik bagi menyediakan liputan Internet kepada seluruh penduduk di bandar dan yang paling mustahak adalah untuk memudahkan urusan perniagaan atau perkhidmatan pelabur-pelabur yang melabur di negara tersebut. Tambahan pula, perkembangan 5G yang semakin dikomersialkan bakal membentuk sebuah corak komunikasi yang tidak pernah dibanyangkan oleh kita sebelum ini. Izharnya, menyediakan liputan Internet yang bitara dapat meyakinkan pelabur dan menjadikan sebuah bandar tersebut bandar yang moden", "Dari sudut pandang yang lain, sebuah bandar pintar seharusnya mempunyai ciri-ciri kelestarian alam. Masyarakat sebelum ini tidak sedar bahawa tindakan urbanisasi dan membina bandar-bandar untuk perkembangan manusia dan ekonomi merosakkan habitat kita iaitu Bumi. Kesannya telah kita hadapi pada hari ini di mana suhu global bumi meningkat dari tahun ke tahun, kenaikan paras air laut dan pelbagai bencana alam lain yang berlaku. Oleh itu, bagi mengekalkan kelestarian alam, bandar pintar harus dibina dengan perancangan yang teliti. Sebagai contoh, penggunaan tenaga solar sebagai punca tenaga elektrik di bangunan atau perumahan di mana pembakaran arang dapat dikurangkan. Selain itu, pengurusan sampah yang lebih baik oleh masyarakat dengan mengamalkan kitar semula dapat menyumbang kepada kelestarian bandar yang didiami oleh mereka. Intihannya, bandar yang pintar juga perlu menitik beratkan kesannya kepada kawasan sekeliling dan juga sumber semula jadi.", "Kriteria lain yang perlu ada di sebuah bandar yang pintar adalah memiliki universiti atau pusat penyelidikan dan pembangunan. Bagi mengecapi kemajuan pada hari ini, manusia banyak menjalankan penyelidikan dan pembangunan melalui pembelajaran. Pelbagai kemudahan dan teknologi yang berjaya dicipta bukan sahaja untuk memastikan kelangsungan hidup tamadun manusia tetapi juga menyelamatkan kita daripada kemusnahan yang boleh dielakkan. Negara seperti Jepun dan Amerika Syarikat yang memiliki pelbagai pusat penyelidikan adalah contoh terbaik untuk mewujudkan sebuah bandar pintar. Dengan melahirkan golongan yang berkemahiran tinggi hasil daripada pusat pengajian yang didirikan, pastinya melahirkan peluang pekerjaan yang banyak untuk anak watan serta membantu perkembangan syarikat tempatan. Apabila permintaan graduan dan pekerjaan dapat dicapai pada tahap yang seimbang, pastinya bandar tersebut boleh diiktiraf sebagai bandar pintar dan moden.", "Terdapat banyak lagi ciri-ciri yang boleh dibincangkan bagi membina sebuah bandar yang pintar dan moden. Berdasarkan intipati yang dibincangkan di atas, tidak mustahil untuk negara Malaysia mengaplikasikan ciri tersebut di bandar-bandar seluruh negeri. Pemerintah negara hendaklah memanifestasikan fikiran dan melakukan anjakan paradigma untuk memastikan Malaysia duduk sama rendah dan berdiri sama tinggi dengan negara lain. Namun, setiap pembangunan bandar hendaklah seimbang dengan pembangunan di kawasan luar bandar dan tidak bersikap seperti\u00a0anak pangkuan dibiarkan, kera dihutan disusui. Bandar pintar merupakan sebuah tahap yang akan menjadi kelaziman pada masa hadapan justeru setiap pihak harus bekerjasama memainkan peranan masing-masing agar generasi akan datang mampu hidup dengan selesa dan harmoni seiring dengan masyarakat global."]}, {"li": ["Nota Cerpen Munsyi : Komsas Tingkatan 4", "Sinopsis", "Tema", "Persoalan", "Watak & Perwatakan", "Plot", "Teknik Penceritaan", "Gaya Bahasa", "Latar", "Nilai", "Pengajaran", "Persoalan keinginan golongan muda berhijrah ke bandar untuk membina kehidupan. Contohnya, \u2018saya\u2019 memohon keizinan bonda untuk berhijrah ke bandar bagi membina kehidupan seperti anak muda yang lain", "Persoalan penjajah yang memecah belahkan rakyat sesebuah negara. Contohnya, penjajah di negara kita menjalankan sistem pecah dan perintah sehingga menimbulkan rusuhan kaum", "Persoalan ketaatan anak terhadap ibunya. Contohnya, \u2018saya\u2019 taat mendengar nasihat ibunya untuk tidak berhijrah ke bandar kerana \u2018saya\u2019 belum bersedia", "Persoalan kebimbangan seorang ibu terhadap anaknya. Contoh, bonda keberatan untuk membenarkan anaknya berhijrah ke bandar kerana bimbang terpengaruh akan budaya negatif", "Persoalan kegigihan anak muda mempelajari segala ilmu untuk meneruskan kehidupan. Contohnya, \u2018saya\u2019 tekun belajar pelbagai ilmu yang berkaitan kehidupan sebelum berhijrah ke bandar", "Anak muda yang taat kepada bondanya", "Seorang yang amanah kerana ingin menyampaikan buku yang diberikan oleh bondanya kepada Munsyi", "Gemar membaca apabila \u2018saya\u2019 mengkaji teks Sejarah Melayu dan Hikayat Hang Tuah", "Seorang yang tidak mudah berputus asa", "Watak yang bersifat patriotik", "Seorang yang berpengetahuan luas", "Ibu yang memahami kehendak anaknya", "Merupakan sahabat kepada bonda", "Watak yang cinta akan budaya dan tradisi Melayu", "Seorang yang mengalu-alukan tetamu apabila menjemput \u2018saya\u2019 masuk ke rumahnya", "Saspens : Aku mencari Munsyi tetapi tidak berjumpa", "Kejutan : \u2018Saya\u2019 mendengar khabar syarikat perumahan akan mengambil alih kampung tradisi yang didiami Munsyi", "Pemerian : Salam saya akhirnya dijawab oleh seorang lelaki di usia emas dengan janggut putih menutupi sebahagian muka yang putih bersih. Pakaiannya lengkap dengan tengkolok dan baju melayu bersamping bagaikan seorang maharaja di zaman kesultanan melayu. Di jari-jemarinya lengkap menggenggam sebilah keris bersarung cantik.", "Imbas muka : Di kota nanti carilah seorang sahabat lama bonda bernama Munsyi", "Imbas kembali : Saya teringat cerita bonda tentang kota mewah itu yang pernah mencalit sejarah hitam empat dekad lampau", "Dialog : \u00a0\u201cTuan inikah yang bernama Munsyi, sahabat baik bonda saya.\u201d", "Hiperbola : Namun kerana hasad dengki, khianat, krnisme serta rasuah yang bermaharajalela, kegemilangan yang dibina musnah sekelip mata", "Simile : Pakaiannya lengkap dengan tengkolok dan baju Melayu bersamping bagaikan seorang maharaja di zaman kesultanan Melayu", "Peribahasa : Bahasa jiwa bangsa", "Metafora : Pagar-pagar perkauman, pohon kebenaran, racun perkauman", "Kata Ganda : Zaman-berzaman", "Di kampung\u00a0 : Bonda tidak mengizinkan \u2018saya\u2019 meninggalkan kampung untuk berhijrah ke kota", "Di kota : \u2018Saya\u2019 berhijrah ke kota untuk membina kehidupan", "Di kampung tradisi yang terletak di pinggir kota : tempat tinggal Munsyi sahabat lama bonda", "Zaman pemerintahan penjajah : Penjajah memerintah negara dan mengamalkan sistem pecah dan perintah antara kaum dalam negara", "Zaman selepas kemerdekaan : Masyarakat sibuk mengejar harta dan pangkat sehingga lupa akan nilai bahasa dan agama selepas dijajah", "Masyarakat kampung : \u2018Saya\u2019 dan bonda tinggal di kampung", "Masyarakat bandar : \u2018Saya\u2019 melihat masyarakat remaja di bandar telah hanyut di dalam keseronokan hidup", "Masyarakat yang berdemonstrasi sebagai tanda bantahan : Pendudik kampung tradisi membantah pencerobohan tanah milik mereka oleh pihak berkuasa", "Nilai Ketaatan : Ketaatan \u2018saya\u2019 mendengar nasihat bondanya", "Nilai Patriotik : Bonda menasihati anaknya untuk memelihara bahasa dan agama", "Nilai Kegigihan : Kegigihan \u2018saya\u2019 mempelajari ilmu kehidupan sebelum berhijrah ke kota", "Nilai Amanah : \u2018Saya\u2019 menyampaikan amanah bondanya untuk memberikan buku-buku kepada Munsyi", "Kita perlulah taat medengar nasihat dan larangan ibu dan bapa kita", "Kita sewajarnya menunjukkan kegigihan apabila melakukan sesuatu pekerjaan", "Kita seharusnya membaca dengan rajin untuk meningkatkan ilmu pengetahuan", "Kita hendaklah tidak mudah putus asa apabila menemui kegagalan"], "p": ["Bonda adalah seorang warga yang bersifat patriotik yang memiliki banyak buku lama yang berkaitan dengan bahasa dan sejarah. Buku-buku tersebut selalu dibaca oleh \u2018saya\u2019. Menurut bonda, asas kegagahan bangsa Melayu terletak pada tiga perkara, iaitu akidah Islam, bahasa Melayu dan kesetiaan pada pemerintah yang adil. Setelah \u2018saya\u2019 berasa mampu berjuang di kota barulah bonda membenarkannya ke bandar untuk meneruskan kehidupan. Namun bonda berpesan agar menjaga dua perkara iaitu agama dan bangsa. Bonda juga mengirimkan sejumlah buku untuk kawan lamanya yang bernama Munsyi melalui \u2018saya\u2019. Apabila tiba di bandar, \u2018saya\u2019 menyerahkan buku-buku tersebut pada kawannya itu yang pada pengamatan \u2018saya, Munsyi\u2019 merupakan seorang yang sangat mencintai bangsa dan budayanya.", "Bonda pernah bercerita pada \u2018saya\u2019 tentang sistem pemerintahan penjajah yang memecah-belahkan perpaduan rakyat negara ini. Setelah Negara mendapat kemerdekaan, perpecahan tersebut mencetuskan huru-hara kepada negara ini. Bonda menasihati \u2018saya\u2019 agar memelihara agama, bahasa, bangsa dan Negara ini. \u2018Saya\u2019 juga membaca membaca pelbagai buku simpanan bonda untuk memantapkan jati diri dan bahasa \u2018saya\u2019. Setelah bonda yakin dengan kemantapan diri \u2018saya\u2019 baharulah anaknya dibenarkan berhijrah ke kota untuk membina kehidupan. \u2018Saya \u2018 dikirimkan buku-buku lama untuk disampaikan kepada sahabat lama bonda iaitu Munsyi. Di bandar ,\u2019saya\u2019 dapati anak-anak muda telah hanyut oleh keseronokan hidup dan melupakan nilai-nilai murni dan batas kehidupan. \u2018Saya\u2019 mendengar berita kampung tradisi yang didiami oleh Munsyi akan didirikan pelbagai bangunan mewah dan hotel bertaraf lima bintang."]}, {"li": ["Senarai jenis aliran yang ditawarkan di MRSM seluruh Malaysia : Klik PROGRAM MRSM", "Syarat Kelayakan Umum Dan Akademik Kemasukan Ke MRSM Sesi 2023", "Syarat Kemasukan MRSM Terkini", "Syarat Umum \u00a0MRSM", "Syarat Kelayakan Akademik Tingkatan 1 2023 MRSM", "Syarat Kelayakan Akademik Tingkatan 4 2023", "Memiliki sikap diri yang positif", "Tahap kesihatan yang baik dan mampu menjalani program kecerdasan fizikal", "Pelajar bersedia untuk tinggal di asrama sepanjang tempoh pengajian dan mematuhi arahan serta peraturan dengan penuh disiplin.", "Pemohon adalah warganegara Malaysia", "Ibu atau bapa adalah warganegara Malaysia", "Pemohon perlu mengisi borang online dan wajib menduduki Ujian Kecenderungan Kemasukan MRSM (UKKM)", "Calon sihat tubuh badan dan mampu berdikari", "Pemohon lahir pada 2 Jan 2010 hingga 1 Jan 2011 bagi calon Tingkatan 1 2023 atau lahir pada 2 Jan 2007 hingga 1 Jan 2008 bagi calon Tingkatan 4 2023.", "Pemohon dari sekolah kebangsaan (tahun 1 hinga 6) / sekolah menengah kebangsaan (tingkatan 1 hingga 3) sahaja.", "Ibu bapa/ penjaga dan penjamin yang bukan disenarai hitam (blacklisted) oleh MARA.", "Keutamaan diberikan kepada pemohon daripada keluarga berpendapatan rendah yang memenuhi syarat-syarat yang ditetapkan.", "Memperoleh pencapaian akademik yang cemerlang", "Aktif kegiatan kokurikulum", "Pelajar daripada keluarga berpendapatan rendah akan diutamakan", "Memperoleh pencapaian akademik yang cemerlang", "Aktif kegiatan kokurikulum", "Pelajar daripada keluarga berpendapatan rendah akan diutamakan"], "p": []}, {"li": ["Kepentingan Memelihara Dan Memulihara Bangunan Bersejarah", "Contoh Karangan Kepentingan Memulihara Dan Mengekalkan Bangunan Bersejarah", "Mengekalkan identiti negara", "Menjadi sumber penyelidikan dan pendidikan", "Produk pelancongan", "Penggunaan semula infrastruktur", "Memupuk semangat patriotisme dalam kalangan generasi muda", "Menjadi bukti kukuh kepada sesuatu era atau peristiwa sejarah"], "p": ["Pada hemat saya, bangunan bersejarah wajar dikekalkan sebagai identiti negara. Kebanyakan bangunan-bangunan sejarah dibina berdasarkan pengaruh dan ciri-ciri pemerintahan waktu dahulu. Hanya di Malaysia kita boleh lihat bangunan atau monumen yang bercirikan Belanda, Portugis, Melayu, Cina dan India iaitu di bandaraya bersejarah Melaka. Bandar yang telah diiktiraf sebagai Bandar Warisan Dunia oleh UNESCO ini adalah merupakan identiti yang membentuk landskap masyarakat negara kita dimana kemajmukan bangsa dan agama tidak menjadi penghalang kepada permuafakatan untuk hidup aman dan sentosa dalam satu negara. Pemeliharaan bangunan-bangunan bersejarah ini akan memastikan nilai muafakat dalam diri setiap warganegara sentiasa dirai apabila mereka dapat melihat dan hidup dalam suasana seperti di bandaraya George Town, Pulau Pinang.", "Selain itu, bangunan bersejarah juga mustahak untuk dikekalkan supaya menjadi sumber penyelidikan dan pendidikan.\u00a0Pelbagai ilmu yang dapat dipelajari dengan memahami dan mengkaji bangunan dan monumen lama. Misalnya, di Lembah Bujang, Kedah dimana terdapat pihak pemaju yang tidak bertanggungjawab ingin membangunkan kawasan yang meliputi kawasan bersejarah lembah bujang namun dihalang dengan pantas oleh kerajaan negeri Kedah. Beberapa tahun selepas itu, sebuah tapak arkeologi ditemui berdekatan Lembah Bujang yang menunjukkan bukti ketamadunan awal di negara kita bertahun lama dahulu. Proses arkeologi dan penyelidikan dapat dijalankan dengan penemuan artifak-artifak lama yang bernilai dalam sejarah negara kita. Justeru, bangunan bersejarah dan monumen sememangnya mempunyai nilai yang tersendiri dan langkah pemuliharaan dan penghayatan kemaslahatan bangunan bersejarah adalah penting untuk dikekalkan.", "Dalam masa yang sama, bangunan bersejarah ini dapat menjadi produk pelancongan utama negara. Alangkah baiknya sekiranya kita melaburkan dana ke arah pemuliharaan dan pemeliharaan bangunan-bangunan bersejarah daripada memusnahkan habitat flora dan fauna dalam membina kawasan pelancongan baharu yang bakal memberi padah di masa hadapan.\u00a0Bangunan bersejarah berpotensi menjadi salah satu faktor dominan pelancong bercuti di negara kita selain menikmati keindahan dan kekayaan alam semula jadi negara seperti pulau dan taman negara. Oleh itu, bangunan bersejarah tidak perlu diruntuhkan sebaliknya dipulihara dan boleh diubah suai menjadi muzium, galeri seni lukis dan pusat pelancongan. Inisiatif ini sering dilakukan oleh negara-negara Eropah seperti\u00a0 di England, Perancis, Itali, dan Belanda. Usaha seperti ini bakal menarik lebih ramai pelancong dari seluruh dunia dan dapat menjadi sumber pendapatan negara. Natijahnya, bangunan dan monumen ini secara tidak langsung dapat membantu industri pelancongan negara.", "Jika ditelusuri kebanyakan bangunan-bangunan bersejarah ini, ia masih gah berdiri walaupun sudah berpuluh tahun dibina dan digunakan. Hal ini kerana struktur asal bangunan tersebut masih kukuh dan mampu menahan cuaca dan bencana alam yang berlaku dalam negara kita. Maka, raasionalnya untuk kita tidak membazir sumber mentah dalam membina bangunan baru. Sebaliknya kita boleh membaik pulih dan menggunakan semula infrastruktur yang telah terbina. Baru-baru ini kita telah lihat rangkaian kedai makanan dan butik mula membuka cawangan di bangunan-bangunan lama kerana lokasi bangunan tersebut yang strategik dan menjadi tumpuan orang ramai. Kebolehan jurutera dan arkitek tempatan akan dicabar dan adalah mustahak bagi mereka untuk mengekalkan ciri-ciri lama bangunan tersebut disamping mengkomersialkan ia menjadi kedai baharu yang menarik untuk dikunjungi oleh setiap ahli masyarakat."]}, {"li": ["Langkah-Langkah Untuk Meningkatkan Pengeluaran Hasil Pertanian Negara", "Contoh Karangan Langkah-Langkah Meningkatkan Hasil Pertanian Negara", "Menghubungkan penyelidikan dengan penghasilan pertanian", "Meningkatkan kemudahan logistik", "Merangka strategi pemasaran terbaik", "Meningkatkan kadar kebergantungan negara terhadap hasil tempatan", "Memperkasa agensi kerajaan dan lembaga pertanian", "Menggunakan teknologi terkini"], "p": ["Industri pertanian di Malaysia menyumbangkan lebih dua belas peratus daripada jumlah Keluaran Dalam Negara Kasar (KDNK) yang menyokong pertumbuhan ekonomi negara pada hari ini. Pada peringkat dunia pula lebih enam puluh peratus daripada jumlah penduduk dunia bergantung kepada hasil pertanian yang menggerakkan ekonomi dunia secara amnya. Namun, masyarakat kita masih mempunyai stigma bahawa pertanian adalah industri yang kecil dan golongan petani terdiri daripada golongan yang miskin dan duduk di luar bandar. Marcapada ini, masyarakat konvensional perlu meluaskan horizon pemikiran supaya kemajuan dapat dijalankan dan kita tidak menjadi seperti katak di bawah tempurung. Sektor pertanian di negara kita yang merangkumi perladangan, penternakan dan penanaman secara besar dan kecil mempunyai potensi yang meyakinkan sekiranya hasil yang dituai menepati standard tertentu. Maka, apakah langkah-langkah yang harus disusun bagi memastikan mutu penghasilan pertanian negara berada di tahap terbaik?", "Prakarsa utama dalam meningkatkan hasil pertanian negara adalah dengan menghubungkan institusi penyelidikan dengan pemain-pemain industri pertanian dalam negara. Kerajaan telah pun menubuhkan pelbagai agensi-agensi kerajaan untuk menguruskan industri pertanian di negara kita. Sebagai contoh Jabatan Pertanian ditubuhkan untuk menguruskan program-program pertanian manakala FAMA menguruskan hal ehwal pemasaran hasil pertanian dan MARDI menjalankan penyelidikan khusus pada pertanian negara. Tetapi kita tidak dapat melihat secara kasar sinergi antara agensi-agensi ini dalam meningkatkan hasil pertanian negara. Kementerian Pertanian Dan Industri Makanan perlu bertindak lebih proaktif dengan mencari mekanisme yang simbiosis antara agensi yang terlibat dalam memastikan hasil pertanian negara ditingkatkan. Tambahan pula, kewujudan Institusi Pengajian Tinggi (IPT) yang lazimnya menjalankan penyelidikan sewajarnya dihubungkan dengan petani-petani tempatan untuk menyelesaikan masalah yang dihadapi terutamanya dari sudut kualiti pertanian yang disemai. Intihannya, kerjasama yang jitu akan membuahkan hasil yang lebih baik berbanding usaha yang dilaksanakan secara bersendirian.", "Di samping itu, hasil pertanian negara dapat ditingkatkan dengan menambah baik kemudahan logistik di bawah rangkaian pemasaran dan penghasilan produk pertanian. Kualiti hasil pertanian dapat dikekalkan sekiranya proses daripada ladang ke pasaraya dititik berat dengan menggunakan kaedah terbaik. Sebagai contoh, kebanyakan ladang di Malaysia masih tidak mempunyai bilik sejuk beku yang mampu mengekalkan kualiti kesegaran sayur-sayuran dan buah-buahan setelah dituai sementara menunggu pemborong tiba. Seterusnya pemborong dan peruncit pula menggunakan pengangkutan yang kurang sesuai seperti lori dan van yang tiada ruangan sejuk beku. Apabila tiba di pasaraya dan dipamerkan kepada pengguna, tahap kualiti produk tersebut telah pun berkurangan seterusnya menyebabkan harga jatuh dan tidak diminati oleh pengguna. Oleh itu, kawalan kualiti terhadap produk pertanian secara menyeluruh dari ladang sehingga ke pengguna perlu diperkasa agar produk tempatan kita mampu memecah pasaran global suatu hari nanti. Kita boleh lihat negara jiran kita iaitu Thailand di mana petani tempatan mereka bekerjasama dengan jurutera tempatan untuk menghasilkan bilik sejuk beku menggunakan kos yang berpatutan pada saiz yang sesuai dengan kuantiti pengeluaran sesebuah ladang di sana. Peribahasa Melayu berkata, sedikit-sedikit, lama-lama menjadi bukit. Tindakan yang diambil hari ini walaupun memberi impak yang kecil pasti akan membuahkan hasil yang berbaloi di masa akan datang.", "Setelah memastikan ekosistem pertanian daripada penanaman sehingga penuaian berada pada kualiti yang terbaik, langkah seterusnya adalah untuk merangka strategi pemasaran yang unggul. Penganjuran Malaysian Agriculture, Horticultur & Agrotourism (MAHA) di Taman Ekspo Pertanian Malaysia (MAEPS) merupakan langkah yang baik dan wajar dilaksanakan dari tahun ke tahun. Hal ini demikian kerana ia merupakan satu medan bagi usahawan-usahawan tani tempatan untuk memasarkan produk mereka dan mendapat sambutan yang baik daripada seluruh rakyat Malaysia. Bahkan penganjuran karnival tersebut dilakukan selama dua minggu bagi memberi peluang seluruh rakyat di Malaysia untuk berkunjung dan membeli produk-produk tempatan. Jika produk yang berasaskan pertanian yang dihasilkan oleh tenaga tempatan mendapat sambutan yang hangat dalam kalangan rakyat tempatan, tidak mustahil untuk ia memecah pasaran global dengan panduan dan bimbingan oleh agensi kerajaan yang berkaitan. Di sini, pihak berkuasa juga seharusnya memainkan peranan dengan memberikan pengiktirafan seperti yang dilakukan oleh Jabatan Pertanian yang memperkenalkan sijil MyGAP dan sijil myOrganic. Pengiktirafan ini merupakan standard yang menjamin hasil pertanian tersebut melepasi piawaian yang tinggi dan berkualiti untuk dipasarkan secara tempatan dan global.", "Pada masa yang sama, hasil pertanian negara dapat ditingkatkan dengan meningkatkan tahap kebergantungan bekalan makanan negara terhadap hasil tempatan. Untuk makluman semua, bekalan makanan rakyat Malaysia secara keseluruhan masih bergantung pada produk import dan peratusannya adalah tinggi dan membimbangkan. Sekiranya berlaku sesuatu bencana atau pandemik yang menyebabkan aktiviti import tidak boleh dilaksanakan, negara kita tidak mampu untuk menampung bekalan makanan secara sendirian. Oleh itu, jika kerajaan kita berhasrat untuk menjadikan Malaysia sebagai negara yang berdikari dalam bekalan makanan, ia perlu dilaksanakan dengan meningkatkan industri pertanian negara. Hasrat ini boleh dicapai apabila kita sebagai rakyat Malaysia membeli barangan tempatan dan hasil keuntungan yang diperoleh petani digunakan untuk menambah baik kualiti dan kuantiti pengeluaran mereka dengan bimbingan yang betul dan menyeluruh daripada agensi kerajaan. Kemudahan teknologi dalam industri pertanian juga\u00a0 menjadi pendorong kepada hasrat ini dimana sayur-sayuran boleh tumbuh tanpa tanah dan ikan boleh diternak tanpa air sungai ataupun air laut.", "Konklusinya, pelbagai langkah yang boleh digarap oleh setiap pihak jika ingin meningkatkan hasil pertanian negara. Pada hemah saya, industri pertanian di negara ini mempunyai potensi yang besar untuk ditambah baik dan dimanfaatkan sendiri oleh penduduk negara ini. Kekayaan sumber semula jadi seperti bekalan air, tanah tinggi dan tanah landai seharusnya menjadi kelebihan yang digunakan oleh kita dengan sebaiknya untuk mengusahakan pertanian yang berkualiti tinggi. Inisiatif ini boleh dijayakan sekiranya pengurusannya dilaksanakan dengan penuh hemah, telus dan menerima cadangan serta kritikan daripada pihak-pihak yang terbabit. Persepsi masyarakat juga harus diubah kerana bidang pertanian sebenarnya sangat menguntungkan. Bak kata pujangga Aminuddin Baki, ayam dikepuk mati kelaparan,itik di air mati kehausan. Kiasan tersebut boleh didefinisikan bahawa apa-apa bidang sekalipun jika tidak diusahakan dengan segala ikhtiar dan kebijaksanaan, kita tidak akan dapat mengubah hidup kita dan mendapat manfaat daripadanya."]}, {"li": ["Pendidikan Agama Dalam Menangani Gejala Sosial Dalam Kalangan Remaja", "Contoh Karangan Didikan Agama Dapat Membendung Gejala Sosial Dalam Kalangan Remaja", "Memberikan panduan dan bimbingan kepada kehidupan", "Membentuk jiwa dan minda untuk berakhlak mulia", "Tidak melakukan perkara yang sia-sia", "Melahirkan keluarga dan masyarakat yang harmoni", "Mengisi masa dengan menelaah ilmu dan beribadah", "Takut kepada dosa dan maksiat jika terlibat dengan gejala sosial"], "p": ["Kebelakangan ini, pelbagai gejala sosial dalam kalangan remaja yang menjadi polemik masyarakat tempatan. Ia bukan sahaja mencetus kebimbangan ibu dan bapa malah juga seluruh warga Malaysia kerana golongan ini merupakan pemegang taruh masa hadapan negara. Jika buruk akhlak dan sifat generasi ini, nescaya burukllah padahnya kepada negara nanti. Persoalannya, apakah solusi yang mampan dapat dilaksanakan di setiap peringkat agar gejala seperti membuli, pergaulan bebas dan sebagainya dapat dibendung? Selaras dengan peribahasa Melayu, berbuat baik berpada-pada,berbuat jahat jangan sesekali, para remaja harus diberi kesedaran supaya mereka tidak mensia-siakan usia emas dalam kehidupan mereka. Justeru, antara solusi yang ingin dibincangkan adalah didikan agama dapat membendung gejala sosial dalam kalangan remaja.", "Didikan agama adalah penting kerana agama dari segi istilah bahasa arab adalah Ad-Din yang bermaksud cara hidup, cara berfikir, berideologi dan bertindak. Sebagai manusia yang lemah dan sering melakukan kesilapan, kita memerlukan bimbingan dan panduan untuk menjalani kehidupan sebagai seorang khalifah di muka bumi ini. Bagi yang beragama Islam, kita telah diturunkan Al-Quran dan sunnah daripada Nabi Muhammad SAW sebagai panduan untuk menjalani kehidupan seharian. Begitu juga agama lain yang mempunyai kepercayaan dan kitab sebagai garis panduan kepada penganutnya untuk menghadapi liku-liku kehidupan. Dengan didikan agama, pastinya moral seseorang individu terutamanya golongan remaja yang berusia setahun jagung dapat dibentuk ke arah yang baik ibarat lilin yang menerangi suasana kegelapan. Tegasnya, didikan agama adalah mustahak dalam membina asas kepada keperibadian mulia seseorang individu.", "Gejala sosial dalam kalangan remaja juga boleh dibendung dengan didikan agama kerana ia dapat membentuk jiwa dan minda seseorang individu supaya berakhlak mulia. Umum sedia maklum bahawa setiap agama mempunyai amal ibadah dan juga perintah untuk diikuti serta larangan tertentu. Maka, jika pegangan dan didikan agama individu tersebut kukuh pastinya mereka akan bertanggungjawab untuk melakukan amal ibadah pada waktunya dan menjauhi segala larangan agama masing-masing. Misalnya, apabila seorang muslim menunaikan solat fardu lima waktu, waktu mereka akan terisi dengan melakukan amalan ibadah berbanding menyertai gejala-gejala sosial yang jelas memberikan keburukan. Bagi golongan remaja pula, ibu dan bapa digalakkan menghantar mereka ke kelas mengaji atau menyertai kuliah agama di suarau mahupun di masjid sebagai aktiviti harian mereka. Ini membuktikan dengan didikan agama, golongan remaja dapat menghindari daripada terjebak dengan gejala sosial.", "Selain itu, mereka yang mempunyai didikan agama serta keimanan yang teguh, tidak akan sewenang-wenangnya melibatkan diri dengan gejala sosial. Ibu dan bapa serta masyarakat seharusnya memainkan peranan supaya golongan remaja tidak mudah terpengaruh dengan rakan sebaya dan juga media sosial hari ini. Dalam agama Islam, kita digalakkan untuk bersifat mahmudah dan menjauhi sifat mazmumah. Sifat mahmudah adalah sifat terpuji seperti amanah, jujur, sabar dan pemurah yang dapat menjamin keselamatan, keamanan kebahagiaan serta ketenangan kepada mereka yang mengamalkannya. Manakala sifat mazmumah seperti sombong, dengki, berdusta dan bakhil akan membawa kepada kerosakan diri, perpecahan keluarga atau masyarakat serta pertelingkahan dalam komuniti. Ibarat peribahasa, buang yang keruh ambil yang jernih. Izharnya, didikan agama menggalakkan setiap individu untuk elak daripada melakukan perkara yang sia-sia dalam hidup yang singkat ini.", "Sekiranya didikan agama disemat dalam setiap lapisan masyarakat dalam negara, nescaya gejala sosial sedikit sebanyak dapat dibendung. Hal ini kerana agama menggalakkan serta mampu melahirkan institusi keluarga dan masyarakat yang harmoni. Apabila keluarga dan masyarakat sentiasa menunjukkan sikap penyayang dan positif, golongan remaja akan menjadi lebih produktif tak tidak mudah terjerumus ke dalam lembah gejala sosial yang sia-sia. Sebagai contoh, keluarga yang baik akan memastikan anak-anak khusunya golongan remaja menyertai aktiviti yang bermanfaat seperti bersukan dan sebagainya. Selain dapat mengisi masa lapang mereka, ia berpotensi menjadi hobi dan juga kerjaya mereka di masa hadapan. Keluarga dan masyarakat juga berperanan untuk berfikiran terbuka kepada golongan remaja yang telah terjerumus dalam gejala sosial dan ingin berubah ke arah yang lebih baik. persis peribahasa berat sama dipikul ringan sama dijinjing. Natijahnya, didikan agama yang menyeluruh akan membantu usaha ke arah membendung gejala sosial dalam kalangan remaja dan juga masyarakat."]}, {"li": ["Karangan PKP : Disiplin Rakyat Antara Faktor Penting Pandemik COVID-19", "Contoh Karangan PKP Mendisiplinkan Rakyat Malaysia", "Masyarakat lebih peka terhadap penjagaan kebersihan diri dan persekitaran", "Pematuhan arahan yang dikeluarkan oleh pihak berkuasa", "Kecaknaan menjaga keselamatan diri di semua tempat khususnya kawasan-kawasan awam", "Masyarakat mula mendapatkan maklumat daripada sumber yang sahih", "Kesihatan kendiri menjadi keutamaan masyarakat"], "p": ["Peribahasa malang tidak berbau amat sesuai untuk digunakan dengan peristiwa yang berlaku pada tahun 2020. Umum mengetahui bahawa berlaku penularan wabak yang diberi nama COVID-19 bukan sahaja di negara kita malah di seluruh Dunia. Seperti yang diumumkan oleh Pertubuhan Kesihatan Sedunia, wabak yang menyebabkan ratusan malah ribuan nyawa terkorban telah diisytiharkan sebagai pandemik yang melanda dunia. Penghasilan ubat atau vaksin akan memakan masa yang lama kerana perlu melalui pelbagai fasa dan peringkat. Justeru, hampir keseluruhan negara mengambil tindakan untuk mengarahkan masayarakat berkuarantin di rumah dalam tempoh masa tertentu. Di Malaysia, Majlis Keselamatan Negara telah mengeluarkan Perintah Kawalan Pergerakan (PKP) bermula pada 18 Mac hingga 9 Jun bagi membendung penularan wabak ini. Hasilnya, lengkung penularan COVID-19 dalam negara dapat dikendurkan dan dikawal hasil usaha masyarakat dan kakitangan Kementerian Kesihatan Malaysia (KKM). Persoalannya, adakah PKP telah mendisiplinkan rakyat Malaysia?", "Pada hemat saya, PKP menjadi bukti bahawa rakyat Malaysia mampu berdisiplin apabila menghadapi situasi seperti pandemik yang mengancam kesihatan dan juga nyawa masing-masing. Masyarakat awam dilihat lebih peka terhadap penjagaan kebersihan diri dan persekitaran mereka. Misalnya, budaya mencuci tangan dengan sabun atau pembersih alkohol yang disyorkan berjaya diamalkan sekaligus mencegah penularan wabak tersebut yang sukar dilihat dengan mata kasar seorang manusia. Berbekalkan ilmu sains yang dipelajari di sekolah, ramai dalam kalangan masyarakat peka bahawa cara untuk membendung wabak ini daripada merebak dalah dengan menjaga kebersihan. Tambahan pula, perkongsian informasi daripada pihak berkuasa dan golongan professional menguatkan lagi kesedaran masyarakat supaya berdisiplin menjaga kebersihan diri dan kawasan sekeliling kita. Apabila kebersihan menjadi tunjang masyarakat, pastinya pelbagai penyakit-penyakit berjangkit yang berpunca daripada kebersihan dapat dibanteras dan melahirkan masyarakat yang sihat serta persekitaran yang kondusif. Tuntasnya menjaga kebersihan dalam kalangan rakyat menjadi disiplin baru yang semakin dipandang serius kerana kita tidak mahu bersikap seperti sudah terhantuk baru terngadah.", "Sebagai langkah membentuk masyarakat berminda kelas pertama, kita dapat lihat bahawa pematuhan arahan yang dikeluarkan pihak berkuasa oleh ahli masyarakat wajar dipuji. Walaupun terdapat segelintir yang ingkar dengan arahan yang dikeluarkan namun, lebih ramai yang patuh dan akur dengan perintah yang dikeluarkan oleh pihak berkuasa. Kadar pematuhan masyarakat untuk duduk di rumah dan mematuhi prosedur yang ditetapkan seperti memakai pelitup muka, menjaga penjarakkan fizikal serta merekodkan kehadiran di sesuatu tempat adalah baik. Jika dibandingkan dengan masyarakat di negara seperti Indonesia serta Amerika Syarikat bersikap seperti masuk telinga kanan keluar telinga kiri, masyarakat di negara kita sedar akan kepentingan mendengar arahan pihak berkuasa. Hasilnya, penularan wabak dapat dibendung dan kes positif COVID-19 khususnya kes tempatan dapat dikurangkan. Peribahasa Melayu berkata, hanya jauhari mengenal manikam yang bermaksud kita perlu percaya dan berharap kepada pakar dan golongan professional dalam membendung penularan wabak COVID-19 ini. Izharnya, mematuhi arahan bukanlah perkara baharu dalam masyarakat kita tetapi apabila menghadapi bencana yang melibatkan seluruh negara, ia adalah mustahak supaya penyelarasan prosedur pencegahan dapat berlaku dengan baik.", "Kecaknaan menjaga keselamatan diri di semua tempat khususnya kawasan-kawasan awam seperti pasaraya dan restoran menjadi bukti kepada tahap disiplin oleh rakyat Malaysia. KKM telah pun mengeluarkan garis panduan kepada setiap pihak untuk ikuti norma baharu yang diwar warkan oleh pihak berkuasa. Sebagai contoh, pembelajaran secara maya dan budaya bekerja dari rumah yang semakin digalakkan oleh organisasi dan syarikat daripada pelbagai industri. Langkah ini secara langsung membataskan pergaulan ahli masyarakat serta memutuskan rangkaian penularan COVID-19 yang mudah merebak di kawasan tertutup serta melibatkan orang ramai. Tambahan pula, sikap berani ahli masyarakat melaporkan kepada pihak berkuasa terhadap mereka yang melanggar arahan KKM untuk berkuarantin tetapi keluar dan berada di kawasan awam adalah baik. Hal ini kerana terdapat mereka yang kurang cakna dan memakai gelang pemerhatian KKM didapati positif COVID-19 dan menyebabkan kluster atau rantaian penularan yang baru. Kesannya, ramai yang terjejas dan menerima mudarat kerana tidak dapat bekerja dan mencari rezeki untuk diri sendiri dan ahli keluarga dalam tempoh ekonomi yang serba mencabar ini.", "Bukti lain yang menunjukkan bahawa rakyat Malaysia menjadi lebih berdisiplin setelah menghadapi PKP adalah ramai di antara mereka mendapatkan maklumat daripada sumber yang sahih. Kepantasan perkongsian maklumat hari ini telah memberikan kesan yang baik dan buruk. Kesan buruknya dalah penyebaran berita palsu yang boleh menyebabkan fitnah serta panik timbul dalam kalangan masyarakat. Tetapi kesan yang baik adalah masyarakat bersikap cakna dan lebih peka untuk menghadapi sesuatu perkara atau bencana seperti pandemik ini. Apa yang dapat dilihat adalah ahli masyarakat akan menunggu pengumuman dan berita yang dikeluarkan oleh jabatan atau agensi kerajaan bagi mendapatkan info terkini mengenai COVID-19 dan juga bantuan kerajaan yang ditawarkan. Ini menunjukkan bahawa rakyat sudah bijak untuk membezakan yang mana betul dan yang mana salah. Persis slogan yang dimasyhurkan oleh Suruhanjaya Komunikasi dan Multimedia Malaysia (SKMM) baru-baru ini iaitu jika tidak pasti, jangan kongsi.", "Kesimpulannya, Perintah Kawalan Pergerakan (PKP) yang diarahkan berjaya mengubah dan membentuk disiplin rakyat Malaysia. Dalam usaha memerangi musuh yang tidak dilihat secara zahir dan mampu memakan nyawa kita, masyarakat menjadi lebih bertanggungjawab dan mendapat kesedaran yang baharu. Usaha dan peranan yang dijalankan setiap pihak bagi membendung penularan wabak COVID-19 harus dihargai dengan terus mematuhi arahan dan panduan KKM sehingga penawar atau vaksin berjaya dihasilkan untuk semua. Sebagai rakyat yang sayang dan cinta akan negara kita hendaklah bersikap bagai aur dengan tebing membantu antara satu sama lain jika melihat ahli masyarakat yang dalam kesusahan atau memerlukan bantuan. Bak kata pepatah Melayu, berakit-rakit ke hulu, berenang-renang ke tepian, bersakit-sakit dahulu bersenang-senang kemudian. Semoga kesabaran kita menempuh norma baharu ini memberikan hasil yang memanfaatkan masa hadapan diri kita, masyarakt dan juga negara."]}, {"li": ["Kepentingan Mempelajari Sejarah Di Sekolah", "Contoh Karangan Kepentingan Mempelajari Mata Pelajaran Sejarah Kepada Generasi Muda", "memupuk semangat patriotik", "menyemai perpaduan antara kaum", "mempelajari kesilapan masa dahulu", "menghargai budaya dan warisan negara", "memelihara kedaulatan negara", "memahami landskap politik negara"], "p": ["Antara kepentingan dalam mempelajari sejarah bagi generasi muda adalah memupuk semangat patriotik. \u00a0Jika kita lihat keadaan pada hari ini, masyarakat tidak lagi menghargai jasa-jasa pejuang tanah air kita yang telah bersusah payah membebaskan negara kita daripada dijajah.\u00a0 Generasi muda seharusnya mengingati jasa dan sumbangan tokoh-tokoh tanah air seperti Tunku Abdul Rahman, Tun H.S Lee dan Tun Dr. Ismail. Negarawan ini telah berhempas pulas mencari jalan terbaik\u00a0 supaya kita dapat menikmati kemakmuran dan kedamaian untuk hidup dalam masyarakat hari ini. Maka, semangat patriotisme dapat dipupuk dalam jiwa generasi muda malah mereka akan sentiasa bersyukur dan memberi penghargaan terhadap pengorbanan pejuang tanah air terdahulu. Semoga nama mereka sentiasa meniti di bibir masyarakat kerana harimau mati meninggalkan belang, manusia mati meninggalkan nama.", "Selain itu, mempelajari sejarah akan menyemai perpaduan antara kaum terutamanya dalam kalangan generasi muda. Persis kata peribahasa, melentur buluh biarlah dari rebungnya. Sistem pendidikan yang terasing sedikit merencat perkembangan perpaduan antara kaum generasi muda hari ini. Namun begitu, dengan mempelajari sejarah, elemen perpaduan itu akan dipupuk secara tidak langsung. Kestabilan negara boleh diibaratkan seperti negara kita adalah pokok dan rakyat ibarat akar, pokok tidak akan berdiri kukuh tanpa akar begitu juga negara kita. Jika rakyat mengutamakan nilai perpaduan, keamanan dan kestabilan negara pasti akan terjamin.\u00a0 Negara kita pernah mencatatkan sejarah hitam selepas merdeka iaitu tragedi persalahfahaman antara kaum pada 13 Mei 1969. Tragedi ini meragut banyak nyawa dan perpaduan negara itu ibarat telur di hujung tanduk, Selepas terjadinya peristiwa hitam ini, kita mestilah sentiasa memastikan bahawa hubungan antara kaum dipelihara agar tragedi tidak berulang kembali.", "Pada masa yang sama, mempelajari sejarah akan dapat membantu generasi muda dalam mengambil iktibar daripada peristiwa masa dahulu. Hal ini demikian kerana dalam peristiwa-peristiwa sejarah yang terdahulu mengandungi pelbagai pengajaran yang tersirat. Tamsilnya, peristiwa Tanah Melayu dijajah dan ditindas oleh penjajah British memberi pengajaran kepada generasi muda supaya jangan terlalu mudah mempercayai orang asing. Penjajah digambarkan dengan licik dan jahat pada masa itu kerana sanggup menggunakan tipu muslihat atau taktik kotor untuk meluaskan kawasan jajahan mereka di tanah air kita. Intihannya, generasi yang bakal memacu masa hadapan negara dapat memperbaiki kesilapan masa lalu dan mencipta kejayaan yang lebih gemilang. Tanpa mempelajari kesalahan dan kesilapan masa lalu, kita mungkin mengulangi kesilapan lampau yang bukan sahaja merugikan seseorang individu tetapi mungkin juga kepada keluarga, masyarakat dan negara.", "Akhir sekali, kepentingan generasi muda untuk mempelajari sejarah adalah supaya mereka menghargai budaya, warisan dan tradisi yang dimiliki oleh tanah air ini. Sebagai contoh, pasukan bola sepak negara pernah layak untuk beraksi di kejohanan Olimpik pada satu ketika dahulu, Pasukan tersebut terdiri daripada kaum Melayu, Cina dan India dimana ia tercatat sebagai sejarah terulung dalam arena bola sepak tanah air. Tetapi sejak kebelakangan ini, timbul isu rasisme daripada penyokong terhadap pemain yang bermain d atas padang. Oleh itu, sekiranya generasi muda mempelajari sejarah, mereka akan bersikap terbuka dan toleransi seterusnya berusaha menghidupkan budaya negara yang terdiri daripada pelbagai kaum. Selain itu, tradisi seperti pertunjukkan wayang kulit, permainan wau dan gasing perlu dipelajari oleh generasi muda kerana kalau bukan mereka yang akan memelihara tradisi tersebut, siapa yang akan melakukannya. Intihanya, pemeliharaan warisan, tradisi dan budaya masyarakat kita dapat dijaga sekiranya generasi muda mempelajari sejarah di sebaliknya.", "Konklusinya, pelbagai kepentingan yang tersurat dan tersirat apabila generasi muda mempelajari sejarah. Golongan yang bakal menggantikan pemimpin hari ini di masa akan datang tidak sepatutnya mempunyai anggapan bahawa sejarah adalah sesuatu yang sudah lapuk dan ketinggalan zaman. Setiap di antara kita memainkan peranan penting dalam memupuk minat generasi muda dalam mempelajari sejarah. Peribahasa Melayu berkata, bagai kacang lupakan kulit. ungkapan tersebut adalah nilai yang kita cuba jauhi agar generasi muda sedar mereka akan menggalas tanggungjawab dalam memacu negara ke tahap kemajuan yang lebih baik. Semoga dengan mempelajari sejarah, generasi muda dapat memberikan wawasan dan membawa negara Malaysia duduk sama rendah dan berdiri sama tinggi dengan negara-negara maju yang lain."]}, {"li": ["Peranan Ibu Bapa Dan Keluarga Dalam Mengatasi Dan Menangani Masalah Sosial", "Contoh Karangan Peranan Ahli Keluarga Dalam Menangani Masalah Sosial/ Keruntuhan Moral", "Menjadi contoh tauladan terbaik sesama ahli keluarga", "Sentiasa berkongsi masalah dan membantu mencari jalan penyelesaian bersama", "Memberikan didikan agama dan sokongan moral", "Berziarah atau berkunjung ahli keluarga", "Mengawasi antara satu sama lain dari segi perilaku dan pergaulan", "Meluangkan masa bersama dengan beriadah dan sebagainya"], "p": ["Bapa borek, anak rintik, itulah peribahasa Melayu yang sesuai sekali dalam menunjukkan tanggungjawab menjadi seorang ibu atau bapa. Anak-anak dalam keluarga akan melihat dan melakukan apa yang ditunjukkan oleh ibu bapa mereka. Jika baik sikap ibu bapa maka baiklah anak-anak mereka. Jika buruk sikap ibu bapa maka tunggu dan lihatlah bagaimana anak-anak itu membesar kelak. Oleh itu, Ibu dan bapa serta ahli keluarga seharusnya menjadi tauladan yang terbaik kepada anak-anak supaya mereka sedar dan lihat manfaat dalam menjaga perilaku dan bersikap baik hati atau ringan tulang dalam kehidupan seharian. Penerapan nilai-nilai murni yang di ajarkan di sekolah dalam subjek pendidikan sivik tidak cukup sekiranya tidak dipraktikkan di rumah oleh seluruh ahli keluarga. Keluarga yang harmoni, menjamin kebahagiaan setiap ahli dan sekaligus melahirkan insan yang terbaik serta akan menyumbang sesuatu yang berharga kepada masyarakat dan negara.", "Selain itu, kesibukan dalam mengejar karier seringkali menjadi batu penghalang dalam memastikan hubungan dalam ahli keluarga itu kekal dalam kasih sayang yang cukup. Ibu bapa atau anak-anak yang telah bekerjaya haruslah meluangkan masa untuk bersama-sama ahli keluarga sekurang-kurangnya dengan panggilan telefon. Perbualan pertanyaan khabar akan membawa kepada perkongsian masalah atau luahan hati oleh ahli keluarga yang memerlukan sekiranya mereka menghadapi masalah dalam kehidupan mereka. Setiap masalah pasti ada penyelesaiannya maka, ibu bapa atau ahli keluarga yang lebih tua mampu menasihati mereka yang lebih muda dalam menghadapi kesulitan. Terdapat kes yang membuktikan tiada perkongsian dalam keluarga menjadi punca kepada mereka untuk melakukan gejala-gejala sosial yang mendatangkan keburukan bukan sahaja kepada mereka malah keluarga dan orang sekeliling mereka.", "Dalam pada itu, didikan agama dan insaniah dalam keluarga amat penting bagi menghalang masalah sosial ini. Penerapan ilmu agama dapat membantu membentuk sahsiah yang baik dan menangkis anasir-anasir negatif yang membawa kepada gejala sosial. Setiap agama sudah pasti mengutamakan disiplin diri yang baik dalam mencapai tahap kerohanian yang baik. Melentur buluh\u00a0 biarlah dari rebungnya, didikan anak-anak sejak dari kecil menjamin hasil yang berbaloi pada masa hadapan sekaligus memberi kita kejayaan dalam membesarkan amanh yang dikurniakan Tuhan. Sokongan moral juga penting dalam memastikan ahli-ahli keluarga kekal mempunyai matlamat diri yang jelas dan ke arah yang positif. Sokongan ini adlah bentuk kasih sayang yang perlu bagi anak-anak terutamanya dalam mengejar cita-cita mereka supaya terus bermotivasi tinggi dan rasa dihargai oleh ahli keluarga mereka sendiri.", "Usaha lain dalam memastikan peranan ahli keluarga untuk menangani masalah sosial adalah dengan kerap berziarah dan berkunjung ke rumah ahli keluarga yang tinggal berjauhan dengan kita. Hal ini kerana, kita boleh lihat dengan mata kita sendiri samada ahli keluarga kita itu dalam keadaan yang baik atau memerlukan bantuan. Kita sebagai darah daging dan orang yang rapat dengan mereka hendaklah menghulurkan segala bantuan yang kita mampu kepada ahli keluarga kita sekiranya mereka menghadapi masalah. Situasi ini, sering berlaku kepada golongan muda yang masih berjinak dengan bidang pekerjaan dan terdedah kepada gejala sosial yang akan meruntuhkan harapan keluarga dan diri mereka juga."]}, {"li": ["Faedah-Faedah Belajar Menggunakan Komputer Kepada Murid", "Contoh Karangan Faedah-Faedah Belajar Menggunakan Komputer Dalam Pembelajaran", "Menarik minat dan perhatian pelajar", "Memudahkan perkongsian dan storan maklumat", "Meransang kreativiti dan kemahiran pelajar", "Mendapat akses kepada Internet", "Menggalakkan pembelajaran secara kendiri", "Melahirkan generasi yang progresif"], "p": ["Marcapada ini, perkembangan teknologi telah mempengaruhi pelbagai sudut kehidupan manusia sehingga mengubah gaya hidup masyarakat konvensional menjadi lebih progresif dan global. Antara ciptaan teknologi yang memberi impak yang sangat besar kepada kita adalah komputer. Secara umum, komputer adalah peralatan elektronik yang menerima masuk data, mengolah data dan memberikan hasil keluaran dalam bentuk informasi berbentuk gambar, teks, suara atau video. Kini ia telah menerima inovasi sehingga tercipta pelbagai variasi komputer seperti komputer riba dan tablet. Kepelbagaian jenis komputer ini telah dicipta bagi memenuhi kehendak pengguna yang menggunakan gajet ini pada perkara yang berbeza sama ada untuk pekerjaan, permainan atau pembelajaran. Jika ditelusuri dengan mendalam, komputer telah memberi kesan yang positif terhadap penggunaannya dalam sektor pendidikan khususnya di institusi pendidikan. Oleh itu, wajar untuk kita bincangkan apakah faedah-faedah belajar menggunakan komputer kepada para pelajar yeng merupakan pemangkin masa hadapan negara.", "Manfaat utama dalam mengetengahkan pembelajaran menggunakan komputer adalah kemampuannya menarik minat dan perhatian pelajar. Sebelum ini, cara pembelajaran di dalam kelas memerlukan tumpuan pelajar terhadap pengajaran atau kuliah yang diberikan oleh guru-guru. Proses pembelajaran yang pasif dan membosankan ini telah mengakibatkan pelajar kurang minat dan tercicir kerana tidak mendapat perhatian yang cukup ketika di dalam kelas. Pembelajaran menggunakan komputer dapat menarik minat pelajar kerana dalam proses pengajaran, penggunaan video dan audio dapat menangkap perhatian pelajar serta pelbagai elemen seperti animasi dapat digunakan. Pendekatan ini dapat menjadikan proses pengajaran dan pembelajaran di dalam kelas untuk lebih aktif serta mewujudkan suasana pembelajaran yang menyeronokkan. Corak pembelajaran yang interaktif mampu melahirkan hubungan yang berkesan antara guru dan pelajar seterusnya objektif pembelajaran dapat dicapai dengan baik.", "Di samping itu, pembelajaran menggunakan komputer dapat memudahkan perkongsian dan storan maklumat dalam kalangan pelajar serta guru. Penggunaan buku dan kertas dalam proses pembelajaran menggunakan sumber alam yang terhad serta tenaga yang banyak untuk menulis atau mencatat nota. Dengan wujudnya komputer, pelajar dan guru boleh berkongsi nota-nota penting berkenaan mata pelajaran yang dipelajari menggunakan emel atau aplikasi seperti Micrsoft Office dan Google Drive. Malahan, tugasan sekolah juga boleh dilakukan secara lebih efisien menggunakan aplikasi di komputer. Storan nota atau tugasan tidak memerlukan ruang yang besar di rumah kerana segala maklumat daripada komputer boleh disimpan dengan percuma secara maya. Walaupun kos menggunakan komputer dalam pembelajaran adalah tinggi jika dibandingkan dengan kaedah lama tetapi ia secara langsung dapat membantu memelihara sumber alam yang semakin diancam kepupusan. Izharnya, generasi muda yang celik teknologi serta prihatin terhadap alam sekitar dapat dilahirkan.", "Faedah lain yang akan diperoleh para pelajar sekiranya menjalani pembelajaran menggunakan komputer adalah kreativiti dan kemahiran pelajar dapat diransang. Hal ini demikian kerana, pelajar merupakan kanak-kanak yang setahun jagung dan mempunyai imaginasi tanpa batasan. Oleh itu, dengan menggunakan aplikasi teknologi di komputer, pelajar dapat mengekspresi daya kreativiti mereka melalui tugasan yang diberikan oleh guru. Misalnya, tugasan yang memerlukan pelajar mencipta video mengenai bulan kemerdekaan. Pelajar dapat pendedahan dalam menggunakan teknologi lain seperti kamera dan mikrofon seterusnya aplikasi suntingan video. Situasi ini bukan sahaja meransang kreativiti para pelajar malah menambah kemahiran pelajar secara kendiri. Persis peribahasa Melayu, sambil menyelam minum air. Kaedah ini memberikan kebebasan kepada pelajar dalam mencari cara sendiri untuk menghasilkan sebuah video yang mampu menarik perhatian penonton serta menyampaikan mesej yang dikehendaki oleh guru-guru.", "Akhir sekali, belajar menggunakan komputer dapat membantu pelajar mengakses Internet yang merupakan hub informasi dunia. Kelahiran teknologi Internet telah mengubah landskap informasi dan komunikasi secara global. Pelajar kini boleh mengakses internet untuk mendapatkan maklumat tanpa batasan masa dan waktu mengenai apa sahaja perkara dengan hanya menggunakan hujung jari. Selain itu, pelajar juga boleh berkomunikasi secara maya dengan rakan atau guru sekiranya terdapat persoalan atau perbincangan mengenai pembelajaran di sekolah. Dengan kepantasan maklumat dan komunikasi, pelajar dapat menjimatkan masa dalam melakukan tugasan sekolah dan menumpukan perhatian lebih kepada mengulang kaji pelajaran kerana masa itu emas. Intihannya, pelajar akan mempunyai pengetahuan am yang tinggi sekiranya menggunakan Internet sebagai medium pembelajaran dan secara tidak langsung membentuk generasi yang peka dan cakna terhadap isu semasa tempatan mahupun global.", "Konklusinya, pelbagai faedah yang akan diperoleh pelajar apabila menggunakan komputer dalam pembelajaran. Ia bukan sahaja memudahkan proses pembelajaran bagi pelajar malahan memudahkan urusan pengajaran oleh guru. Justeru, semua pihak terutamanya Kementerian Pendidikan Malaysia seharusnya merencana perkembangan pendidikan negara berlandaskan teknologi yang merupakan elemen penting untuk melahirkan masyarakat yang berilmu pengetahuan dan berkemahiran tinggi. Persis kata peribahasa Melayu, kalau tidak dipecahkan ruyung, manakan dapat sagunya. Semoga segala inisiatif dirancang rapi dan diselaraskan dengan baik agar setiap golongan masyarakat mendapat peluang pendidikan yang saksama. Hak untuk mendapat pendidikan adalah hak asasi setiap manusia. Dengan bantuan daripada pihak berkuasa, polisi atau dasar yang mendokong pendidikan berteraskan teknologi dan sains di samping memelihara sejarah, alam dan sosiobudaya pasti akan mewujudkan masyarakat yang inteligensia dan berkemahiran tinggi. Sekaligus negara kita akan duduk sama rendah dan berdiri sama tinggi dengan negara-negara maju yang lain."]}, {"li": ["Langkah Persiapan Negara Menghadapi Revolusi Industri 4.0", "Contoh Karangan Langkah-Langkah Persediaan Menghadapi Revolusi Industri 4.0", "melatih tenaga kerja berkemahiran tinggi", "komitmen setiap industri", "pelan ekonomi negara yang baik", "membangunkan infrastruktur teknologi yang lengkap dan diselenggara baik", "memperkasa pendidikan teknologi dan maklumat", "memperkukuh keselamatan siber"], "p": ["Sedasarwasa ini sering meniti dari bibir ke bibir manusia di segenap empat penjuru dunia ini tentang Revolusi Perindustrian 4.0. Ia mencakupi penemuan pelbagai teknologi baru seperti \u201cartificial intelligence\u201d, analisis dan perkumpulan data, simulasi, automasi, integrasi sistem dan penggunaan robotik. Ia bakal merancakkan kemajuan landskap dunia moden dan mengoptimumkan penggunaan teknologi dalam keperluan dan keselesaan manusia. Banyak negara telah mengorak langkah untuk memastikan mereka tidak ketinggalan kerana konsep revolusi ini bakal mengubah corak kehidupan manusia yang dahulu mustahil tetapi kini mampu menjadi realiti. Polemik yang semakin menyelebungi rakyat ini harus dibincangkan dan dikongsikan manfaat dan cara mendepaninya. Oleh itu, kita perlu mengenal pasti langkah yang perlu direncana oleh pelbagai pihak dalam persiapan menghadapi Revolusi Perindustrian 4.0.", "Strategi utama yang boleh dilaksanakan adalah melatih tenaga kerja mahir dalam kemahiran yang diperlukan untuk Revolusi Perindustrian 4.0. Kebergantungan industri terhadap sumber manusia akan digantikan dengan sumber teknologi yang lebih produktif dan berkesan berbanding sumber manusia.\u00a0Peluang pekerjaan tradisi bakal digantikan dengan jenis pekerjaan baru umpamanya keperluan kepada pembangun aplikasi pintar, jurutera program mudah alih dan pakar teknologi. Pada\u00a0tahun 2019, kerajaan mengumumkan peruntukkan RM206 juta disediakan untuk membangun dan menyediakan program latihan di politeknik dan kolej komuniti. Kerajaan juga memperkenal Dana Wibawa TVET berjumlah RM30 juta bagi menggalakkan institusi latihan awam bersaing untuk menawarkan program latihan lebih kompetitif dan memenuhi keperluan industri. Justeru, melengkapkan tenaga kerja tempatan dengan latihan kemahiran yang sesuai dengan kehendak Revolusi Industri 4.0 bakal membantu tenaga professional mengadaptasi dan tidak hilang punca pendapatan masing-masing.", "Cabaran Revolusi Industri 4.0 seharusnya dilihat sebagai satu dimensi peralihan paradigma kepada kecekapan pengurusan dan kos sesebuah organisasi. Setiap pemain industri seharusnya memberikan komitmen yang padu dalam mendepani Revolusi Industri 4.0. Dimensi ini jika ditangani dengan bijak, mampu membantu setiap industri mencapai kelebihan daya saingnya melalui peningkatan tahap kecekapan pengurusan operasi dan pengurangan kos secara keseluruhan. Peralihan kepada teknologi komputer dan pengautomatan bukan sahaja membawa kepada kecekapan dan keberkesanan operasi, malah memberi impak besar terhadap keperluan sumber manusia. Namun begitu, industri tersebut perlu menganalisis kebolehan dalam mengadaptasi teknologi serta kesan jangka masa panjang dalam mengubah corak penghasilan produk masing-masing. Maka, pemain industri perlu berusaha mencari suntikan dana dalam mendepani Revolusi Industri 4.0 yang mungkin membebankan tetapi bakal memberikan pulangan yang lebih berbaloi berbanding sebelum ini.", "Selain itu, pihak kerajaan juga berperanan penting dalam langkah untuk menghadapi Revolusi Industri 4.0. Pendekatan pelan ekonomi yang baik dan sejajar dengan penggunaan teknologi bagi penggiat ekonomi negara harus dilaksana. Misalnya, potongan dua kali ganda dilaksanakan ke atas perbelanjaan yang dilakukan syarikat bagi membangun dan meningkatkan kemahiran pekerja dalam TVET. Tambahan pula, potongan cukai juga akan diberikan kepada sumbangan peralatan dan mesin oleh mana-mana syarikat kepada Pusat Pembangunan Kemahiran, Politeknik atau Kolej Vokasional. Perangkaan undang-undang dan polisi yang mendukung industri dan juga tenaga kerja dalam mendepani revolusi ini harus dilaksanakan oleh pihak kerajaan agar kebajikan rakyat dan kepentingan pemain industri dan juga negara terjamin dan mencapai simbiosis. Secara tidak langsung, strategi ini bakal menarik minat pelabur asing untuk melabur dalam negara atas kemampuan kita untuk bersaing dan mengadaptasi Revolusi industri 4.0.", "Akhir sekali, perkara utama sebelum menghadapi Revolusi Industri 4.0 adalah dengan menyediakan infrastruktur teknologi yang serba lengkap dan diselenggara dengan baik di seluruh negara. Kemudahan telekomunikasi dan rangkaian jalur lebar perlu dikembangkan dan diselenggara dengan baik supaya pelabur atau pemain industri dapat memanfaatkan kemudahan tersebut dalam pelaksanaan Revolusi Industi 4.0. Capaian jalur lebar yang terkini iaitu dari 3G ke 4G atau 5G akan membantu keberkesanan teknologi. Infrastruktur ini bukan sahaja perlu diimplementasikan di kawasan bandar sahaja tetapi kawasan perdagangan seperti pelabuhan dan lapangan terbang juga wajar untuk dibangunkan dengan kebolehan capaian teknologi terkini. Dasar monopoli dalam sumber pembekalan infrastruktur ini harus dimusnahkan supaya semua syarikat yang layak dan berkemahiran boleh bersaing secara sihat sekaligus memberikan impak positif kepada pembangunan dan ekonomi negara.", "Natijahnya, pelbagai langkah persiapan yang boleh disusun atur supaya kita bersedia menghadapi Revolusi Industri 4.0. Ia\u00a0memberi cabaran baharu kepada semua sektor di negara ini yang memerlukan mereka melakukan perubahan seiring dengan transformasi digital untuk kekal berdaya saing. Semua pihak perlu menjalankan peranan masing-masing supaya aspirasi negara untuk menjadi negara berwawasan berjaya sekaligus menyelesaikan masalah kemiskinan, pengangguran, ketidaksamaan agihan, kos sara hidup dan menjamin kestabilan ekonomi serta moral masyarakat.\u00a0Senario ini persis dengan peribahasa Melayu, yakni tidak ada gunung yang tidak boleh didaki, tidak ada lurah yang tidak boleh dituruni. Semoga kita sentiasa dianugerahkan pemimpin yang amanah, cendiakawan yang pemurah dan rakyat yang prihatin dalam mendepani segala cabaran kehidupan masa hadapan yang kita tidak boleh jangka dan berjaya mengharunginya demi kelangsungan generasi akan datang."]}, {"li": ["Faedah-Faedah Menyertai Program Motivasi Kepada Pelajar", "Contoh Karangan Faedah-Faedah Program Motivasi Kepada Diri Pelajar", "membuka minda pelajar tentang kepentingan motivasi diri", "membentuk disiplin diri", "memupuk semangat kepimpinan", "memperbaiki kemahiran komunikasi", "melahirkan ketrampilan yang unggul", "menerapkan nilai agama dan moral dalam diri pelajar"], "p": ["Mutakhir ini, sama ada kita sedar atau tidak lantaran terlalu dihidangkan dengan kerancakan pembangunan negara yang semakin gah di persada dunia. Namun disebalik itu, kita acapkali tersentak oleh pelbagai permasalahan sosial yang dicetuskan oleh rakyat kita sendiri. Kes-kes seperti pergaulan bebas, lumba haram dan sebagainya telah memberikan imej buruk kepada masyarakat kita kerana pelakunya terdiri daripada generasi muda yang merupakan pelajar-pelajar di sekolah. Pelbagai punca dan faktor permasalahan ini berlaku namun pihak sekolah lazimnya menganjurkan program motivasi kepada pelajar di sekolah bagi memupuk sikap madani dalam diri mereka. Penganjuran program ini memakan perbelanjaan wang yang banyak dan mengambil masa dan tenaga daripada para guru bagi memastikan anak-anak murid mereka mendapat manfaat daripada penyertaan mereka. Persoalan yang timbul adalah apakah faedah-faedah program motivasi kepada diri pelajar?", "Faedah yang paling mustahak dalam penganjuran program atau kem motivasi adalah ia membuka mata dan minda pelajar tentang kepentingan motivasi diri. Mungkin ibu dan bapa atau ahli keluarga di rumah terlepas pandang akan perkara ini tetapi pihak sekolah yang merupakan institusi pendidikan perdana seharusnya mendidik tentang pentingnya motivasi diri. Hal ini demikian kerana ia\u00a0 bukan sahaja penting semasa pelajar di sekolah tetapi ia adalah santapan rohani untuk sepanjang kehidupan kita. Kebanyakan di antara pelajar yang tidak mempunyai pencapaian yang baik dalam bidang akademik mahupun kokurikulum didapati kurang mendapat motivasi diri. Sekiranya mereka didedahkan dan sedar betapa mustahak untuk mempunyai motivasi diri yang utuh dalam menempuhi apa jua perkara pasti masyarakat yang inteligensia dan cakna dapat dilahirkan. Pelajar masa kini seharusnya sudah mengetahui minat dan masa hadapan yang diinginkan agar ibu bapa dapat membantu dalam merancang perjalanan yang menepati kehendak dan kemampuan pelajar. Intihannya, jika pelajar mempunyai kemahuan dan disertakan dengan motivasi, anda pasti dapat mencapai cita-cita tersebut walau apa jua rintangan yang datang. Persis peribahasa Melayu, belakang parang pun kalau diasah nescaya tajam.", "Faedah lain yang akan diperoleh pelajar apabila menyertai program motivasi adalah membentuk disiplin diri. Pelajar akan didedahkan tips-tips atau cara untuk belajar dengan lebih mudah oleh perunding atau pakar motivasi yang terlatih. Perkongsian ini adalah kritikal kerana pelajar tidak tahu-menahu cara pembelajaran yang efektif kerana latar belakang dan kemampuan mereka adalah berbeza. Maka, fasilitator yang bertanggungjawab dalam program motivasi pelajar seharusnya memberikan solusi atau pendekatan kepada pelajar untuk menelaah atau mengulang kaji pelajaran dengan lebih baik. Ibarat jauhari mengenal manikam. Sebagai contoh, teknik penulisan nota ringkas, penggunaan kad-kad untuk menguatkan hafalan dan cara mengenal pasti corak soalan yang bakal dikeluarkan dalam peperiksaan peringkat sekolah mahupun awam. Kesannya, pelajar akan bertambah rajin dan tercelik hati bahawa setiap di antara mereka mampu mencapai kejayaan dari segi akademik ataupun aktiviti di luar bilik darjah. Berbekalkan motivasi yang kuat, pelajar akan menjadi seorang yang tidak mengenal erti putus asa bak kata pepatah Melayu, alah bisa tegal biasa.", "Pada masa yang sama, semangat kepimpinan dapat dipupuk dalam kalangan pelajar jika mereka menyertai program motivasi diri. Nilai kepimpinan diri seharusnya dimiliki oleh setiap individu menjelang kedewasaan kerana semakin kita membesar, semakin banyak tanggungjawab dan amanah yang akan dipikul dan perlu dilunaskan dengan baik. Dengan adanya kepimpinan diri yang tinggi pelajar akan mengutamakan perkara yang mustahak berbanding perkara remeh dan yang tidak mendatangkan manfaat kepada diri mereka. Selain itu, penyertaan dalam kem-kem motivasi akan mendedahkan diri pelajar untuk menjadi seorang ketua. Hal ini kerana peserta akan dibahagikan kepada kumpulan-kumpulan kecil secara rawak dan peluang untuk mengetuai kumpulan masing-masing wajar diambil supaya pelajar tahu bagaimana untuk menjadi seorang pemimpin. Secara tidak langsung, pelajar akan menjadi seorang yang lebih baik berbanding ahli kumpulan masing-masing supaya menjadi contoh tauladan kepadda semua. Izharnya, penyertaan pelajar dalam kem motivasi dapat mencungkil potensi serta bakat pelajar dalam kepimpinan kerana manfaatnya kelak adalah berbaloi. Ibarat peribahasa Melayu, kalau tidak dipecahkan ruyung, manakan dapat sagunya.", "Di samping itu, pelajar juga dapat memperbaiki kemahiran komunikasi apabila menyertai program motivasi anjuran sekolah mahupun swasta. Tahukah anda bahawa kemahiran komunikasi adalah sangat penting khususnya apabila pelajar akan memasuki alam pekerjaan. Umum sedia maklum, manusia mempunyai pelbagai ragam dan sekiranya kita ingin menjadi seorang yang professional kita harus menguasai kemahiran komunikasi yang baik. Selalunya program motivasi akan menjalankan aktiviti-aktiviti yang memerlukan penglibatan aktif daripada semua peserta. Maka, pelajar perlu meningkatkan keyakinan diri untuk menyumbang tenaga dan idea bagi menjayakan kumpulan dalam aktiviti yang dijalankan. Setelah meningkatkan tahap keyakinan, pelajar juga akan didedahkan untuk menyampaikan persembahan atau bercakap dihadapan khalayak ramai. Dengan bimbingan dan dorongan daripada fasilitator para pelajar pasti dapat memecahakn tembok yang sebelum ini menjadi penghalang kepada mereka dan tampil dengan sifat dan sikap yang lebih positif. Natijahnya, penyertaan rogram motivasi yang menjalankan pelbagai aktiviti dapat memperbaiki kemahiran komunikasi dalam kalangan pelajar kerana yang elok itu budi, yang indah itu bahasa.", "Sebagai konklusi, penganjuran program atau kem motivasi adalah medan terbaik untuk pelajar membentuk ketrampilan diri yang lebih unggul dan cemerlang. Pelajar seharusnya bersikap terbuka dan gemar untuk menyertai inisiatif-inisiatif yang direncana oleh pihak sekolah dalam membantu pelajar menjadi seorang manusia yang lebih baik. Guru-guru, ibu dan bapa serta perunding motivasi pula seharusnya sentiasa menggunakan pendekatan yang lebih menarik dan sesuai dengan persekitaran pelajar dalam menganjurkan program motivasi supaya dapat menarik minat mereka. Persis kata peribahasa, melentur buluh biarlah dari rebungnya. Sesungguhnya jika usaha ini diperkasa dan dilaksana dengan efisien, generasi muda kita akan bebas dari dibelenggu masalah sosial serta melonjak kemampuan masyarakat tempatan untuk menjadi komuniti madani. Semoga iltizam dalam membawa diri, masyarakat dan juga negara kita untuk berdiri sama tinggi dan duduk sama rendah dengan negara lain dapat dihasilkan dan memebri manfaat kepada kesejahteraan hidup rakyat sejagat."]}, {"li": ["Cara-Cara Mengatasi Kejadian Tanah Runtuh", "Contoh Karangan Cara Mengatasi Tanah Runtuh", "Memastikan pembangunan terancang dilaksanakan", "Menguatkuasakan undang-undang", "Menanam semula pokok-pokok", "Membina sistem perparitan yang efisien", "Memastikan penyelenggaraan parit dan jalan raya dilaksanakan pada masanya", "Menyelia syarikat-syarikat pemaju dan pembinaan"], "p": ["Langkah pertama bagi mengatasi masalah tanah runtuh daripada berlaku adalah memastikan pembangunan terancang dilaksanakan. Seperti yang kita maklum, tanah runtuh berlaku akibat daripada gelongsoran tanah di kawasan lereng-lerang bukit atau cerun. Apabila hujan turun dengan lebat dan masuk ke dalam tanah, sepatutnya akar-akar pokok akan memastikan tanah tersebut tidak bergerak dan kekal di dalam kedudukannya. Jika kita\u00a0 menebang pokok maka tanah-tanah khusunya di kawasan lereng bukit akan mudah untuk runtuh. Maka, pihak berkuasa seperti pejabat tanah, jabatan hutan dan juga kerajaan wajib untuk memainkan peranan masing-masing dalam memastikan pembangunan terancang dilaksanakan. Misalnya, kawasan yang ingin dibangunkan mestilah jauh daripada kawasan yang berpotensi berlaku tanah runtuh seperti bukit bukau, lereng bukit dan tepi sungai. Jika pembangunan ingin dilaksanakan di kawasan berisiko, pastikan pihak pemaju membina dengan kajian dan saranan terbaik agar insiden tanah runtuh tidak akan berlaku di kawasan tersebut. Tegasnya, pembangunan yang dirancang dengan kerjasama semua pihak iaitu kerajaan, pemaju, penduduk asal dan ahli akademik yang berkaitan pasti dapat menghasilkan pembangunan yang lestari dan selamat.", "Setelah memastikan perancangan berada di tahap yang baik, perkara seterusnya yang harus dilakukan bagi mengatasi masalah tanah runtuh adalah dengan menguatkuasakan undang-undang. Mutakhir ini, banyak pencerobohan hutan berlaku oleh orang-orang yang tidak bertanggungjawab yang ingin mendapat keuntungan daripada hasil-hasil hutan yang kita miliki. Perkara ini seharusnya dibendung kerana semakin hari semakin banyak pokok yang ditebang, tanah ditarah dan hutan menjadi tandus. Sekali lagi, pihak berkuasa perlu bersifat tegas dan mengambil tindakan yang berkesan supaya pencerobohan hutan tidak berlaku di negara kita. Sebagai contoh, jika seseorang individu atau sebuah syarikat bersalah dalam menceroboh kawasan hutan akan dikenakan tindakan penjara selama 10 tahun tanpa rayuan, dan jika menyebabkan tanah runtuh, bayaran ganti rugi sepenuhnya perlu dilunaskan oleh pesalah. Nescaya dengan penguatkuasaan undang-undang yang tegas serta pelaksanaan yang saksama, kejadian tanah runtuh dapat dibendung kerana setiap pembalakan atau penerokaan hutan dikawal rapi.", "Cara lain untuk memastikan tanah runtuh tidak berlaku adalah dengan menanam semula pokok-pokok. Langkah ini wajar dilaksanakan sekiranya tempat tinggal kita atau kawasan yang dibangunkan berada di lereng-lerang bukit. Seperti yang telah dihuraikan di atas, pokok-pokok bukan sahaja berperanan penting dalam menyedut karbon dioksida dan menghasilkan oksigen tetapi ia juga perlu bagi memastikan tanah yang kita pijak kekal pada kedudukannya. Bagi menyokong kenyataan tersebut, tahukah anda bahawa hutan merupakan kawasan tadahan air? Walaupun negara kita dikelilingi laut, sungai dan tasik, jumlah hujan yang kita terima pada setiap tahun tidak boleh ditampung oleh sungai dan tasik. Hutan merupakan kawasan tadahan air semula jadi yang telah diciptakan oleh Tuhan. Apabila poko ditebang dan tidak ditanam semula, jadi kawasan tadahan air akan berkurangan dan menyebabkan pelbagai bencana alam seperti tanah runtuh dan banjir kilat. Maka, setiap aktiviti yang melibatkan penebangan pokok seharusnya disusuli dengan penanaman semula pokok bagi menghindari tanah runtuh.", "Tanah runtuh juga dapat dielakkan dengan membina sistem perparitan yang efisien di setiap kawasan yang telah dibangunkan. Secara teorinya, kita hanay perlu memastikan air hujan mengalir ke tempat yang selamat dan boleh ditampung tanpa melibatkan sebarang benca alam atau kemalangan. Justeru, dengan kepakaran jurutera dan tenaga profesional tempatan yang kita miliki, sistem perparitan yang efisien hendaklah dibangunkan dan diselenggara dengan baik. Di kawasan bandar terutamanya, perparitan perlu di selenggara daripada sampah sarap dan dedaun kering yang akan menyebabkan parit menjadi sumbat. Akibatnya, banjir kilat akan berlaku jika hujan turun dengan lebat pada tempoh masa yang lama. Air daripada banjir itu pula boleh menyebabkan berlaku tanah runtuh di kawasan-kawasan lereng bukit seperti yang berlaku di Bukit Antarabangsa dan Highland Tower. Peristiwa ini seharusnya menjadi teladan kepada masyarakat dan mereka yang bertanggungjawab pada hari ini untuk memastikan ia tidak akan berulang lagi. Intihannya, perparitan dan saliran air yang baik dapat mengelakkan daripada kejadian tanah runtuh berlaku.", "Konklusinya, terdapat banyak cara untuk mengatasi kejadian tanah runtuh daripada berlaku di mana-mana tempat. Golongan yang bertanggungjawab dalam memastikan kawasan berisiko berlakunya tanah runtuh perlu sentiasa berwaspada dan melaksanakan langkah-angkah seperti yang telah dibincangkan di atas. Sebagai ahli masyarakat pula kita perlu menjadi mata-mata kepada pihak berkuasa dan melaporkan kepada mereka sekiranya mendapati perkara-perkara yang berlaku di kawasan kita akan menyebabkan tanah runtuh. Semoga segala inisiatif akan dilaksanakan dengan kerjasama yang baik serta strategi yang berkesan dan tidak seperti melepaskan batuk di tangga. Sikap ini hendaklah diubah kerana apabila nasi sudah menjadi bubur barulah kita hendak menyesal. Persis pepatah Melayu, sesal dulu pendapatan, sesal kemudian tiada berguna."]}, {"li": ["Usaha-Usaha Menangani Gejala Vandalisme Dalam Kalangan Remaja/ Pelajar", "Contoh Karangan Langkah-Langkah Mengatasi Vandalisme Dalam Kalangan Remaja", "Mengenal pasti punca berlakunya vandalisme", "Setiap orang menjadi mata pihak berkuasa", "Menyediakan ruang khas untuk remaja berkarya", "Menguatkuasakan denda kepada pesalah laku", "Menggalakkan penglibatan remaja dalam aktiviti luar bilik darjah", "Peranan media massa menunjukkan tauladan terbaik"], "p": ["Vandalisme boleh didefinisikan sebagai perbuatan membinasakan atau merosakkan harta benda awam atau persendirian. Mutakhir ini, masalah vandalisme semakin berleluasa dalam kalangan remaja sama ada di sekolah mahupun di tempat-tempat awam. Berdasarkan kenyataan daripada Kementerian Pendidikan Malaysia, salah satu daripada lapan gejala salah laku pelajar di sekolah adalah vandalisme. Pelajar merupakan remaja yang mudah terpengaruh dan sukar untuk menerima nasihat ibarat masuk telinga kanan, keluar telinga kiri. Salah laku vandalisme yang merosakkan harta benda awam bukan sahaja merugikan pelbagai pihak malah memburukkan imej masyarakat dan juga negara terhadap sikap golongan remaja. Sebagai langkah mencari solusi kepada masalah yang membelunggu generasi masa hadapan negara, wajar untuk kita bincangkan langkah-langkah mengatasi vandalisme dalam kalangan remaja.", "Prakarsa utama dalam menyelesaikan masalah vandalisme dalam kalangan remaja adalah dengan mengenal pasti punca berlakunya kegiatan salah laku ini. Perbuatan merosakkan harta benda awam sama ada di sekolah mahupun di tempat-tempat awam sering berlaku kerana golongan remaja ingin melepaskan geram atau amarah terhadap sesuatu perkara yang mereka hadapi. Sifat memberontak yang timbul dalam kalangan mereka pastinya berpunca daripada tekanan hidup sehingga menenggelamkan sifat-sifat mahmudah yang pernah mereka amalkan. Tetapi terdapat juga segelintir remaja yang hanya melakukan vandalisme kerana berasa seronok dan terpengaruh dengan aksi yang ditayangkan di media sosial mahupun televisyen. Justeru, adalah mustahak untuk pihak sekolah ataupun pihak berkuasa mendekati golongan ini dan berinteraksi dengan hemah bersama mereka dalam mengenal pasti punca kepada perilaku mereka. Jika mereka mempunyai masalah dalaman keluarga, pihak sekolah boleh menawarkan perkhidmatan kaunseling sebagai langkah untuk memastikan mereka tidak berasa tertekan dan mengulangi perbuatan vandalisme.", "Langkah seterusnya bagi mengatasi masalah vandalisme adalah setiap orang berperanan menjadi mata kepada pihak berkuasa atau pihak sekolah. Bagi menangkap mereka yang melakukan kesalahan, kita memerlukan bukti yang kukuh dan saksi merupakan salah satu cara untuk mengesahkan perilaku pesalah. Seandainya anda sedang melalui sebuah kawasan dan terlihat perbuatan vandalisme, anda seharusnya melaporkannya kepada pihak berkuasa jika di tempat awam atau kepada guru jika berada di sekolah. Mereka yang melakukan kegiatan ini selalunya bertindak ketika tiada mata yang memerhati kerana mereka sedar bahawa perilaku tersebut adalah salah dan hanya mendatangkan keburukan. Setelah melaporkan kegiatan vandalisme yang berlaku, pihak berkuasa atau guru hendaklah menggunakan hemah dalam menangkap pesalah kerana mereka merupakan remaja yang berumur setahun jagung. Sebagai seorang dewasa, guru atau pihak berkuasa seharusnya menunjukkan bahawa untuk melepaskan geram atau menangkap pesalah tidak semestinya menggunakan kekerasan. Sebaliknya, dengan cara komunikasi yang betul dan pemahaman terhadap situasi pesalah laku tersebut. Tegasnya, semua ahli masyarakat perlu bekerjasama bagai aur dengan tebing dalam melaporkan kegiatan vandalisme ke pihak berkuasa agar masalah yang membelenggu golongan remaja ini dapat dibendung.", "Di samping itu, langkah yang boleh dilakukan bagi mengatasi vandalisme dalam kalangan remaja adalah dengan menyediakan ruang khas untuk mereka berkarya atau melakukan aktiviti-aktiviti yang bermanfaat. Kebanyakan daripada pelaku vandalisme melakukan kegiatan ini di waktu lapang mereka. Oleh itu, jika pihak kerajaan prihatin dalam memastikan golongan remaja negara ini menjadi generasi yang berguna kepadad masyarakat, mereka seharusnya menyediakan infrastruktur atau kemudahan yang boleh digunakan oleh golongan remaja. Sebagai contoh, gelanggang sukan yang percuma dan diselenggara dengan baik dapat memberikan akses yang mudah kepada golongan remaja mengisi masa lapang dengan aktiviti berfaedah seperti bersukan. Jika dilihat pada sudut yang berlainan, terdapat di antara mereka yang mempunyai nilai kreativiti yang baik apabila melakukan vandalisme yang berbentuk contengan atau lukisan. Sekiranya kreativiti ini disalurkan ke arah yang betul ia akan mendatangkan keuntungan bukan sahaja kepada diri mereka sendiri malahan kepada industri kreatif tempatan. Jika inisiatif ini berjaya diusahakan ia ibarat sampan sudah di air, dayung sudah di tangan bagi golongan remaja. Kini ianya bergantung kepada diri mereka untuk mendapatkan manfaat yang sepatutnya atau hanya membuang masa yang sia-sia.", "Setelah melaksanakan langkah-langkah di atas, pihak berkuasa seharusnya menguatkuasakan peraturan dan mengenakan hukuman denda kepada pesalah laku vandalisme. Hal ini demikian kerana segala ruang untuk para remaja telah diberikan dan perkara yang salah adalah tetap salah. Dengan memperketatkan undang-undang, golongan remaja akan berasa takut untuk melakukan kegiatan vandalisme kerana ia bakal meninggalkan kesan buruk kepada mereka dan juga nama keluarga masing-masing. Pesalah laku boleh dikategorikan sebagai pesalah juvenil di mana mereka yang melakukan jenayah di bawah umur 18 akan dipanggil gelaran tersebut. Situasi ini bukan sahaja memberikan stigma buruk kepada mereka malah akan menjejaskan masa hadapan mereka apabila ingin bekerjaya nanti. Selain itu, Pihak berkuasa pula janganlah bersikap seperti hangat-hangat tahi ayam dalam menghukum mereka yang bersalah. Hal ini adalah supaya undang-undang menjadi teras pembentukan masyarakat yang adil dan saksama. Kesannya, golongan remaja tidak mempunyai keberanian untuk melakukan kegiatan vandalisme seterusnya dapat membanteras individu yang bersikap melempar batu kemudian sembunyi tangan.", "Sebagai konklusi kepada perbincangan di atas, pelbagai langkah boleh digarap untuk memastikan masalah vandalisme dalam kalangan remaja dapat diatasi. Ibu dan bapa mempunyai perana yang besar dalam mendidik anak-anak ke arah kebaikan kerana hanya jauhari yang mengenal manikam. Pastinya dengan bimbingan, kata-kata nasihat serta kasih sayang yang diberikan oleh ibu dan bapa dapat melahirkan anak-anak yang mendengar kata dan bersifat baik. Bagi membentuk keperibadian seseorang, ia hendaklah dibentuk di peringkat awal khususnya pada lingkaran umur remaja. Persis peribahasa Melayu, melentur buluh biarlah dari rebungnya. Justeru, setiap pihak perlu menjalankan peranan masing-masing dalam membantu golongan remaja menghadapi badai kehidupan mereka dan seterusnya membimbing mereka ke arah kejayaan yang memberikan manfaat kepada manusia sejagat."]}, {"li": ["Langkah Mengatasi Masalah Kemalangan Jalan Raya", "Contoh Karangan Cara Atau Langkah Mengatasi Kemalangan Jalan Raya", "mengubah sikap pemandu yang kurang berhemah", "memperkasa penguatkuasaan undang-undang", "memastikan jalan raya diselenggara dengan baik dan mempunyai ciri keselamatan terbaik", "menyelenggara kenderaan mengikut masa yang ditetapkan", "menggalakkan penggunaan pengangkutan awam", "menjalankan kempen kesedaran"], "p": ["Dasawarsa ini, sama ada kita sedar atau tidak lantaran terlalu dihidangkan dengan pembangunan negara yang semakin gah di persada dunia. Namun disebalik itu, kita acapkali tersentak oleh kes-kes kemalangan jalan raya yang meragut sejumlah nyawa yang membimbangkan. Situasi ini menjadi lebih tragis apabila musim perayaan di mana semua rakyat hendak pulang ke kampung berjumpa dengan sanak saudara untuk meraikan hari perayaan tetapi tidak kesampaian kerana terlibat dengan kemalangan jalan raya. Tragedi ini telah menjadi sinonim dengan masyarakat kita sehinggakan Polis Trafik perlu menjalankan operasi setiap kali perayaan bagi memastikan pengguna jalan raya tidak memandu secara berbahaya. Lumrah manusia untuk melakukan kesilapan tetapi kita mampu untuk mengurangkannya dengan mengamalkan perkara-perkara tertentu. Oleh itu, kita seharusnya mengenali cara-cara menangani kemalangan jalan raya agar tidak berlaku kepada kita di waktu kelak.", "Prakarsa utama dalam mendepani isu kemalangan jalan raya adalah dengan memastikan sikap setiap pemandu itu sentiasa berhemah dalam pemanduan dan beristirahat sekiranya berasa letih dan mengantuk. Kita tidak boleh sangkal, kebanyakan kes kemalangan jalan raya adalah disebabkan kecuaian pemandu itu sendiri. Maka, setiap pemandu harus sedar dan sentiasa berwaspada dalam pemanduan. Penumpang atau keluarga yang menemani ketika pemanduan juga bertanggungjawab untuk sentiasa melihat dan peka akan keadaan pemandu samada pemandu tersebut memberikan perhatian atau berasa letih kerana telah memandu lama dan jauh. Kemudahan perhentian rehat dan rawat telahpun disediakan di setiap lebuhraya bagi pemanduan jarak jauh. Bagi pengguna jalan raya di kawasan bandar pula, penggunaan telefon pintar ketika memandu sangat tidak digalakkan. Ia berpotensi besar untuk pemandu melakukan kecuaian kerana terleka walaupun sedetik apabila melihat telefon pintar. Sebaiknya jika ingin menggunakan telefon pintar, minta bantuan penumpang disebelah ataupun menggunakan mod \u201chands free\u201d yang dapat memastikan tangan kita sentiasa berada di stereng kenderaan. Jika semua pemandu di jalan raya berhemah, sudah pasti risiko kemalangan jalan raya dapat dikurangkan", "Selain itu, cara terbaik dalam menangani kes kemalangan jalan raya adalah dengan memperkasakan penguatkuasaan undang-undang. Kita boleh lihat, ramai di antara pengguna jalan raya mempunyai saman dan liat untuk mereka menyelesaikannya. Apabila pihak polis memberikan diskaun kepada saman barulah mereka tergesa-gesa untuk membayarnya. Perkara ini kurang memberi kesan kepada pesalah jalan raya. Sistem dimerit yang telah sedia ada wajar dikuatkuasakan dengan lebih ketat dimana jika mereka telah disaman sebanyak tiga kali, mereka akan ditarik semula lesen memandu mereka seterusnya kos untuk mengambil semula lesen memandu digandakan. Begitu juga bagi pemandu-pemandu pengangkutan awam seperti bas ekspress dimana mereka wajar ditanggung daripada pekerjaan mereka jika terlibat dalam salah laku jalan raya dengan kerap. Justeru, setiap daripada kita hendaklah sentisa mematuhi peraturan bukan sahaja di jalan raya malah di setiap perkara dan aspek kehidupan yang kita jalani. Bangsa yang berjaya adalah bangsa yang patuh dan menghormati kedaulatan undang-undang seperti mana yang terkandung dalam Rukun Negara.", "Pada masa yang sama, pihak bertanggungjawab juga perlu memastikan seluruh jaringan jalan raya samada di kawasan bandar mahupun luar bandar diselenggara dengan baik. Hal ini dapat membantu pengguna jalan raya menikmati pemanduan yang selesa dan selamat. Terdapat juga kes kemalangan jalan raya yang berlaku kerana\u00a0 terperosok dalam lubang yang terhasil daripada pembinaan jalan yang tidak mengikut spesifikasi yang ditetapkan. Penyelenggara sewajarnya tidak bersikap seperti melepaskan batuk ditangga dimana mereka melakukan kerja menggunakan kos yang minima dan meminta peruntukan yang maksima hanya kerana ingin mendapat keuntungan yang tidak jujur. Intihannya, pihak berkuasa perlu sentiasa memastikan tiada ketirisan berlaku dalam pemberian peruntukkan dan penyelenggara melakukan kerja mereka dengan amanah dan mencapai tahap kualiti yang terbaik. Tambahan pula, jika lantikan penyelenggara dilakukan dengan betul, kontraktor tersebut juga perlu memastikan jalan raya mempunyai ciri-ciri keselamatan terbaik seperti lampu-lampu di selekoh berbahaya dan bonggol di kawasan yang memerlukan pengguna jalan raya memperlahankan kenderaan. Inisiatif ini sedikit sebanyak dapat menyumbang kepada pengurangan risiko terhadap kemalangan jalan raya.", "Seterusnya, kita juga boleh lihat polemik yang kian merunsing masyarakat hari ini dengan dimensi lain iaitu penyelenggaraan kenderaan. Sebagai pemilik kenderaan, kita bertanggungjawab untuk memastikan kenderaan kita sentiasa dalam keadaan yang baik. Tamsilnya, pemandu kenderaan yang ingin membelok tidak dapat menyalakan lampu isyarat membelok kerana lampu isyarat tersebut rosak, akan menimbulkam kekeliruan pada pemandu lain. Kemalangan akan berlaku sekiranya pemandu di belakang tidak mengetahui bahawa kenderaan di depannya ingin membelok. Begitu juga dengan pemandu motorsikal yang sering kali tidak sedar bahawa lampu belakang mereka tidak menyala sekaligus menyukarkan pemandangan pemandu dibelakang untuk mengetahui kehadiran motorsikal tersebut. Dengan aplikasi dan kecanggihan teknologi hari ini, kita boleh menggunakan aplikasi yang memberi peringatan kepada kita akan waktu untuk membawa kenderaan ke bengkel untuk diselenggara. Jika mempunyai kesukaran dalam menyelenggara kenderaan, anda dinasihatkan untuk menggunakan pengangkutan awam supaya lebih selamat dan tidak membahayakan pengguna jalan raya yang lain", "Kesimpulannya, pelbagai cara telah dibincangkan bagi menangani kes-kes kemalangan jalan raya yang kian membarah hari ini. Setiap pihak terutamanya kerajaan dan media massa mempunyai obligasi yang mustahak dalam memupuk kesedaran pengguna jalan raya tentang keselamatan dan langkah terbaik untuk mengatasi kemalangan daripada berlaku. Peribahasa Melayu ada berkata, sudah terhantuk, baru terngadah yang boleh didefinisikan apabila kita sudah terkena kemalangan barulah kita sedar dan terlambat untuk melakukan apa-apa.\u00a0 Semua pihak perlulah berganding bahu bagai aur dengan tebing supaya setiap langkah yang diambil mendatangkan kesan yang positif. Jika kemalangan jalan raya dapat diatasi dan dikurangkan kadarnya, tidak mustahil untuk imej negara menjadi sanjungan di mata dunia kerana kemampuan rakyat kita mematuhi peraturan dan berhemah tinggi apabila menggunakan jalan raya."]}, {"li": ["Kepentingan Perlembagaan Malaysia Dalam Pentadbiran & Menjamin Hubungan Antara Kaum", "Contoh Karangan Apakah Kepentingan Perlembagaan Malaysia Kepada Generasi Muda", "Mengukuhkan perpaduan antara kaum", "Memastikan pentadbiran dan pemerintahan yang adil dan telus", "Menjamin perkembangan ekonomi negara", "Berperanan dalam mengekalkan hak istimewa golongan bumiputera (orang melayu dan bumiputera sabah dan sarawak)"], "p": ["Perlembagaan Malaysia adalah undang-undang tertinggi yang dibentuk berasaskan Perjanjian Persekutuan Tanah Melayu 1948 dan Perlembagaan Kemerdekaan. Undang-undang bertulis ini telah diperkenalkan sebagai Perlembagaan Malaysia pada 16 September 1963 bersamaan dengan Hari Malaysia. Negara lain seperti Jerman, Autralia dan Kanada juga mempunyai perlembagaan persekutuan yang menjadi undang-undang tertinggi dalam membentuk negara masing-masing. Bahkan, perlembagaan bertulis yang pertama di dunia telah dirangka dan dikenali sebagai Piagam Madinah. Ia merupakan rangka yang menetapkan hubungan rakyat dengan entiti pemerintahan negara yang dipersetujui bersama. Undang-undang ini juga mewujudkan sempadan antara kuasa persekutuan dengan badan eksekutif dan badan perundangan. Oleh itu, wajar untuk dibincangkan kepentingan-kepentingan Perlembagaan Malaysia kepada semua.", "Antara kepentingan utama Perlembagaan Malaysia adalah mengukuhkan perpaduan antara kaum. Umum sedia maklum, rakyat yang menetap di negara kita terdiri daripada pelbagai kaum, bangsa dan agama. Setiap di antara kita mempunyai perbezaan dari setiap aspek dan generasi terdahulu iaitu nenek dan moyang kita berjaya menunjukkan sifat toleransi serta telah mewujudkan masyarakat majmuk walaupun dalam kesusahan hidup pada ketika itu. Dengan wujudnya Perlembagaan Malaysia, hak dan kebebasan warganegara terjamin. Sebagai contoh, warganegara Malaysia berhak mendapat perlindungan yang sama rata daripada pihak berkuasa seperti polis dan tentera supaya keselamatan diri dan negara terjamin. Selain itu, setiap warganegara berhak untuk menganuti agama masing-masing dan tiada diskriminasi yang akan timbul sehingga menyentuh sentimen perkauman yang akan menggugat keamanan negara. Izharnya, undang-undang bertulis ini mustahak dalam memastikan setiap ahli masyarakat menjaga tata tertib dan menghormati hak masing-masing dalam menjalani kehidupan di Malaysia.", "Kepentingan lain Perlembagaan Malaysia adalah memastikan pentadbiran dan pemerintahan yang adil dan telus dapat dilaksanakan. Malaysia menerusi Kerajaan Persekutuan yang dibentuk adalah berlandaskan kepada demokrasi berparlimen. Perkara ini dapat dijalankan melalui proses pilihan raya yang memberikan hak kepada rakyat untuk memilih wakil masing-masing. Seterusnya, parti yang mempunyai majoriti kerusi di parlimen akan membentuk kerajaan persekutuan dan menjalankan tugas-tugas eksekutif negara. Berdasarkan Perlembagaan Malaysia, kita juga mempunyai sistem Raja Berperlembagaan di mana Yang Di Pertuan Agong akan dipilih oleh Majlis Raja-Raja untuk menjadi ketua negara dan mempunyai bidang kuasa seperti yang dikanunkan dalam Perlembagaan Malaysia. Sistem yang mempunyai tempoh masa iaitu sepanjang lima tahun sepenggal adalah adil dalam memberi peluang dan ruang kepada mereka yang berkuasa untuk memerintah dan mentadbir negara ke arah kemajuan yang lebih baik daripada sebelum ini. Kesannya, pertindihan atau pemusatan kuasa dalam pemerintahan dan pentadbiran negara dapat dielakkan serta rakyat boleh menentukan hala tuju politik negara.", "Di samping itu, Perlembagaan Malaysia juga penting bagi menjamin pertumbuhan dan perkembangan ekonomi negara yang memberi manfaaat kepada rakyatnya. Menurut persetujuan yang dicapai dalam Perlembagaan Malaysia, terdapat peruntukan dari segi hak sebagai warganegara dalam peluang pendidikan dan pekerjaan. Perkara ini menunjukkan bahawa undang-undang itu berperanan dalam menganal pasti hak sosial yang wajar diperoleh. Selaras dengan Perlembagaan Malaysia, polisi dan dasar-dasar kerajaan yang digubal seharusnya menguntungkan rakyat dan kesejahteraan hidup dapat dicapai. Situasi ini memeberikan imej yang baik dimiliki oleh negara di mana ia bakal menarik minat pelabur asing untuk melabur di dalam negara. Secara langsung, peluang pekerjaan dicipta untuk masyarakat tempatan dan pertumbuhan ekonomi domestik akan bercambah. Intihannya, berlandaskan undang-undang yang baik, kita mampu merencana kemajuan dalam diri, organisasi mahupun negara dan mendapat manfaat terbaik di atas hasil usaha yang dilaksanakan.", "Akhir sekali, Perlembagaan Malaysia berperanan dalam mengekalkan hak keistimewaan golongan bumiputera iaitu orang Melayu, Sabah dan Sarawak. Dalam Perkara 153 Perlembagaan Malaysia, hak istimewa yang disebut merangkumi jawatan dalam perkhidmatan awam, biasiswa, pendidikan, perniagaan dan kemudahan khas lain. Misalnya, bahasa Melayu atau bahasa Malaysia telah diangkat sebagai bahasa kebangsaan dan agama Islam sebagai agama rasmi Kerajaan Persekutuan. Walau bagaimanapun, kaum lain bebas untuk menganuti agama masing-masing dan bersifat hormat-menghormati antara satu sama lain. Tambahan pula, kita mempunyai Rukun Negara di mana kedaulatan undang-undang dan kesopanan dan kesusilaan adalah rukun yang wajib dipatuhi oleh warganegara Malaysia. Natijahnya, golongan bumiputera seharusnya bersyukur dan menggunakan hak keistimewaan yang diperoleh dengan baik serta tidak menindas hak golongan lain. Jika nilai hormat yang kita berikan kepada sesorang, nescaya kita akan mendapat semula penghormatan tanpa perlu meminta-minta.", "Secara tuntasnya, Perlembagaan Malaysia adalah undang-undang bertulis yang memberikan pelbagai kepentingan kepada kita sebagai rakyat dan juga pemerintah serta pentadbiran negara. Setiap rakyat yang bergelar warganegara Malaysia hendaklah memahami dan menguasai sejarah pembentukan negara kita serta mengambil iktibar daripadanya. Pada hemat saya, kesepakatan dan perpaduan antara semua akan membawa kita ke arah yang lebih baik berbanding daripada bergerak secara berpecah-belah. Persis kata peribahasa, bersatu kita teguh, bercerai kita roboh. Oleh itu, walau di mana kita berpihak, kita seharusnya sedar bahawa tanah yang kita pijak dan langit yang dijunjung adalah pinjaman daripada Tuhan buat sementara sahaja. Tiada apa yang kekal selamanya tetapi mencapai kemajuan sejagat adalah perkara yang mampu dan wajib menjadi agenda utama masyarakat yang inteligensia."]}, {"li": ["Tips/ Petua Mengelakkan Penipuan Internet", "Contoh Karangan Cara-Cara Mengelakkan Penipuan Internet", "Mengambil langkah-langkah keselamatan", "Semak dan siasat kesahihan terlebih dahulu", "Mendapatkan khidmat nasihat daripada orang yang berkelayakan", "Melihat maklum balas daripada perkhidmatan yang disediakan", "Sentiasa bersikap waspada dan berhati-hati", "Tidak panik dan bertindak pantas sekiranya menjadi mangsa"], "p": ["Saban hari, keratan akhbar dan siaran televisyen memaparkan kes-kes penipuan di Internet yang melibatkan masyarakat umum. Semakin ramai rakyat Malaysia yang menjadi mangsa kepada penipuan Internet dan mengalami kerugian wang ringgit sehingga ratusan ribu. Warga tua menjadi sasaran kepada kes penipuan ini kerana mereka mudah terpengaruh dan kurang celik dengan penggunaan gajet atau teknologi masa kini. Justeru, polemik ini wajar menjadi pengajaran kepada kita supaya tidak menjadi mangsa dan belajar daripada kesilapan orang lain. Kita seharusnya menjauhi situasi seperti salah satu peribahasa melayu, sudah terhantuk baru terngadah. Maksudnya apabila sudah ditipu dan menanggung rugi baru hendak mengambil langkah berjaga-jaga. Oleh itu, mari kita bincangkan, cara-cara mengelakkan penipuan internet yang boleh kita usahakan bersama-sama.", "Cara pertama yang boleh dilakukan adalah dengan sentiasa mengambil langkah-langkah keselamatan apabila menggunakan gajet atau komputer. Apabila menggunakan Internet di komputer, kita terdedah kepada pelbagai ancaman siber khususnya sewaktu kita melayari laman perbankan atau melakukan transaksi dalam talian. Langkah keselamatan yang boleh diambil adalah dengan memuat turun dan memasang aplikasi perisian antivirus yang boleh menghalang ancaman siber daripada menyerang gajet yang kita gunakan setiap hari. Kita juga hendaklah memastikan laman yang dilayari khususnya laman perbankan adalah laman yang betul dan tepat. Selain itu, bagi mengelakkan penipuan Internet yang menggunakan panggilan telefon, terdapat pelbagai aplikasi yang membantu untuk mengenal pasti nombor pemanggil adalah sah atau merupakan pelaku salah yang sudah mempunyai rekod. Dengan mengambil langkah-langkah keselamatan ini, kita dapat membanteras pelaku-pelaku penipuan Internet ini daripada berleluasa dan melakukan jenayah.", "Langkah seterusnya adalah kita perlu sentiasa semak dan siasat kesahihan sesebuah perkara di Internet terlebih dahulu sebelum membuat tindakan. Kebanyakan kes penipuan Internet bermula dengan iklan atau pautan yang tidak sahih. Mangsa -mangsa terpedaya dengan gambar, nilai habuan atau video yang digunakan hanya untuk menipu mereka dengan helah secara maya. Kita digalakkan untuk mengelak daripada membuka SMS atau mesej daripada mana-mana sosial media yang diterima dariapda bukan kenalan kita. Sekiranya pelaku menyamar sebagai ahli kerajaan atau mana-mana agensi swasta, kita boleh minta kepada pelaku tersebut untuk membuktikan kesahihan diri mereka atau semak dengan pihak berkuasa. Untuk makluman, Polis Di Raja Malaysia (PDRM) telah menyediakan sebuah laman web untuk masyarakat Malaysia menyemak kesahihan nombor telefon atau nombor akaun bank yang mempunyai rekod penipuan atau tidak. Inisiatif oleh PDRM ini wajar dipuji kerana dapat membantu mengekalkan keselamatan rakyat Malaysia daripada dimanipulasi oleh pelaku yang bersikap seperti\u00a0ada udang di sebalik batu.", "Di samping itu, kita hendaklah selalu mendapatkan khidmat nasihat daripada orang yang berkelayakan bagi mengelakkan daripada terlibat dengan penipuan Internet. Setiap di antara kita mempunyai ilmu dan kemahiran yang tidak dipunyai oleh orang lain. Maka, dengan sikap rendah diri kita hendaklah sentiasa bertanya kepada mereka yang lebih berpengalaman dalam perkara yang kita hadapi. Jika kita mempunyai masalah kesihatan, kita akan berjumpa dan menerima nasihat daripada seorang doktor\u00a0 manakala jika kita mempunyai masalah kewangan, kita minta pendapat daripada penasihat kewangan kerana hanya jauhari mengenal manikam. Golongan tua khususnya ibu dan bapa hendaklah sentiasa merujuk dengan anak-anak dalam menggunakan gajet atau teknologi yang dapat mendedahkan mereka kepada ancaman penipuan atas talian. Intihannya, mendapatkan nasihat daripada mereka yang pakar dalam bidang masing-masing mampu membantu kita dalam mendapatkan informasi yang betul dan tepat.", "Tindakan lain yang boleh kita usahakan untuk mengelak daripada menjadi mangsa penipuan Internet adalah dengan melihat maklum balas daripada perkhidmatan yang ingin kita gunakan. Kebangkitan industri jual beli secara atas talian telah membuka banyak peluang kepada usahawan dan masyarakat dalam meningkat ekonomi masing-masing. Namun begitu, peluang ini disalah guna oleh pelaku penipuan Internet dengan menjual atau menyediakan perkhidmatan yang tidak seperti apa yang dipamerkan. Justeru, kita sebagai pengguna yang bijak hendaklah menyemak maklum balas yang diberikan oleh pengguna atau pembeli daripada syarikat, kedai atau individu tersebut samada ia betul atau tidak. Jika maklum balas adalah baik maka kita akan lebih yakin dan percaya untuk membeli tetapi jika tiada maklum balas, kita akan timbul rasa ragu-ragu. Begitu juga apabila kita sudah membeli barang atau menggunakan perkhidmatan secara atas talian, kita digalakkan untuk meninggalkan maklum balas supaya dapat menjadi panduan kepada pengguna lain. Hasilnya kelak, pelaku penipu Internet tidak lagi dapat menyembunyikan helah dan tindakan licik mereka.", "Konklusinya, pelbagai cara yang boleh dilakukan untuk mengelak daripada menjadi mangsa kepada penipuan internet. Pihak berkuasa harus bertindak melakukan kempen kesedaran secara meluas berkenaan isu ini supaya ia tidak memudaratkan kemaslahatan masyarakat di Malaysia. Kita pula sebagai pengguna Internet harus sentiasa bijak dalam menjaga keselamatan data yang kita kongsi dan simpan agar tidak dimanipulasi oleh segelintir pihak yang tidak bertanggungjawab. Tambahan pula, terdapat agensi kerajaan iaitu Suruhanjaya Komunikasi Dan Multimedia Malaysia (SKMM) yang berperanan untuk menjaga industri komunikasi dan multimedia di Malaysia yang berkait dengan penggunaan Internet di Malaysia. Semoga setiap usaha yang dilaksanakan untuk membanteras kes penipuan Internet memeberikan hasil yang positif kerana pepatah Melayu ada berkata,\u00a0pelanduk melupakan jerat, tetapi jerat tidak melupakan pelanduk."]}, {"li": ["Cara-Cara Melaksanakan Pembangunan Yang Lestari", "Contoh Karangan Langkah-Langkah Pembangunan Secara Lestari", "Melaksana dasar polisi yang mendokong pemeliharaan dan pemuliharaan alam sekitar", "Memperkasa penguatkuasaan undang-undang", "Menggalakkan penggunaan\u00a0tenaga yang boleh diperbaharui", "Memperkenalkan pendidikan alam sekitar", "Mewartakan Taman Negara", "Menyemarakkan ekopelancongan"], "p": ["Pihak kerajaan selaku badan pelaksana utama negara hendaklah melaksana dasar polisi yang mendokong pemeliharaan dan pemuliharaan alam sekitar dalam pembangunan. Deklarasi Langkawi dan Agenda 21 di Sidang Kemuncak Bumi Rio De Janeiro telah dilangsungkan hampir berdekad lalu tetapi tiada pelaksanaan secara menyeluruh daripada semua pihak. Maka, kerajaan kita seharusnya mengambil anjakan paradigma dalam merangka undang-undang yang memastikan alam sekitar kita terjaga. Misalnya, pengharaman penggunaan polystyrene dan plastik akan mengurangkan sisa sampah dan juga menyelamatkan alam sekitar di mana ia memakan masa bertahun untuk terurai dan mengancam hidupan laut yang sering menjadi mangsa. Pembangunan residensi atau pusat membeli belah pula sepatutnya membangunkan kawasan rekreasi di mana penduduk dapat menikmati keindahan alam sekitar disamping beriadah dan mengamalkan gaya hidup sihat. Natijahnya, kerajaan berperanan penting dalam menggubal dasar pembangunan supaya ia dirancang dan dilaksanakan secara lestari.", "Pada waktu yang sama, penguatkuasaan undang-undang haruslah diperkasakan dengan kerjasama pegawai-pegawai kerajaan yang amanah dan komited dengan tugas masing-masing. Penguatkuasaan undang-undang yang lemah seperti melepaskan batuk di tangga akan merencatkan usaha kita dalam mencapai pembangunan lestari. Hal ini kerana terdapat individu yang menawarkan rasuah sebagai jalan penyelesaian mereka untuk lari daripada tindakan undang-undang. Hukuman yang dikenakan hendaklah setimpal dengan kesalahan pihak terbabit yang mencemarkan dan memusnahkan alam dengan menarik lesen perusahaan dan mengharamkan mereka daripada aktiviti ekonomi yang berkaitan. Amalan korupsi ini merupakan satu penyakit yang boleh menjatuhkan sesebuah masyarakat ke landasan yang buruk dan tidak menguntungkan.\u00a0 Maka, pihak kerajaan sewajarnya mengambil berat tentang kebajikan pegawai-pegawai kerajaan agar terhindar daripada korupsi dan amanah dalam memastikan undang-undang dikuatkuasa dengan menyeluruh.", "Seterusnya, langkah yang boleh diambil dalam memastikan pembangunan lestari dalam negara adalah dengan memperkenal dan menggalakkan penggunaan sumber tenaga yang boleh diperbaharui. Antara sumber tenaga yang boleh diperbaharui adalah tenaga hidroelektrik, tenaga solar dan tenaga angin. Penggunaan tenaga seperti ini akan mengurangkan kadar pelepasan karbon yang menyumbang kepada penurunan kualiti udara dan pencemaran lain. Kontradiksi dengan sumber tenaga yang tidak boleh diperbaharui dimana sumber akan habis di suatu masa dan meninggalkan kesan yang buruk terhadap alam sekitar. Pelepasan cukai atau pemberian subsidi kepada penggunaan teknologi berteraskan sumber tenaga yang boleh diperbaharui harus dilaksanakan sebagai langkah mendorong pembangunan yang tidak mencemarkan alam sekitar dan berpotensi cerah untuk masa hadapan.", "Langkah lain yang boleh dilakukan adalah dengan\u00a0memperkenalkan pendidikan alam sekitar kepada murid-murid sekolah. Pendidikan alam sekitar melibatkan pelbagai aspek yang menjurus ke arah pengekalan alam yang sejahtera. Satu kurikulum yang khusus perlu digubal agar pendedahan yang berkesan dapat dilaksanakan. Aktiviti seperti penanaman pokok di sekolah atau kawasan komuniti akan memberi impak kepada mereka. Penayangan akibat melakukan pembangunan secara rakus dan kemusnahan alam sekitar dalam bentuk video boleh menambah kefahaman mendalam tentang rasionalnya pembangunan secara lestari. Jika sejak kecil mereka diberikan pendedahan sedemikian, mereka akan berasa lebih bertanggungjawab terhadap alam sekitar apabila mereka dewasa nanti kerana alah bisa tegal biasa. Langkah ini akan melahirkan generasi yang dapat menguruskan pembangunan negara yang lestari dan mapan. Jadi, pengenalan pendidikan alam sekitar di peringkat sekolah merupakan satu langkah untuk mewujudkan pembangunan yang lestari.", "Tuntasnya, pelbagai langkah perlu diatur dan dilaksana dengan penuh dedikasi untuk mencapai pembangunan lestari yang bakal memberikan faedah secara simbiosis kepada manusia dan alam sekitar. Justeru itu, kita hendaklah meletakkan pengurusan alam sekitar dalam perspektif pembangunan kerana ia menjanjikan banyak kelebihan. Ia boleh ditempatkan sejajar dengan pembangunan bandar, industri dan pertanian. Negara perlu mengiktiraf pembangunan alam sekitar demi menyediakan perkhidmatan ekologi, memulihara warisan dan penggunaan sumber asli secara lestari. Bagaimanapun, jika ada di kalangan kita, masih berfikiran tamak dan hanya mengaut kekayaan, alam sekitar bakal menjadi mangsa utama kerakusan manusia. Seterusnya, generasi masa hadapan tidak dapat menikmati\u00a0pembangunan negara yang diselimuti\u00a0\u00a0kehijauan alam semula jadi dan hidup dalam pencemaran yang memburukkan serta merbahaya."]}, {"li": ["Punca-Punca Wujudnya Pengangguran Dan Cara Mengatasi", "Contoh Karangan Punca Wujudnya Pengangguran Dan Cara Mengatasinya", "Tiada keseimbangan antara keperluan industri dan graduan universiti", "Kerelevanan kursus IPT", "Kadar gaji yang rendah", "Kerjasama antara IPT dengan pemain industri", "Menarik pelabur asing dan membantu usahawan tempatan", "Dasar kerajaan yang lebih berorientasikan keperluan rakyat"], "p": ["Langkah yang pragmatik perlu dilaksanakan oleh semua pihak terutamanya kerajaan dalam memastikan kerjasama antara IPT dan keperluan industri. Inisiatif kerajaan dalam menambah bilangan IPT dari tahun ke tahun wajar dipuji tetapi permintaan yang sama dari segi peluang pekerjaan juga perlu dilaksanakan. Tamsilnya, syarikat petroleum terkemuka negara, Petronas telah membangunkan IPT mereka sendiri bagi menghasilkan graduan yang seiring dengan keperluan mereka. Justeru, kerajaan sewajarnya memberikan garis panduan kepada IPT dalam memastikan kursus yang ditawarkan dan kuantiti graduan seimbang dengan keperluan industri. Maka, kerajaan, IPT dan industri perlu menggembleng tenaga untuk memastikan aliran kehidupan rakyat daripada pengajian terus ke pekerjaan dan tidak tersangkut dengan isu pengangguran.", "Di samping itu, kerajaan juga memainkan peranan yang penting dalam memastikan peluang pekerjaan sentiasa ada bagi setiap golongan bukan sahaja graduan IPT. Antara cara yang boleh dilaksanakan adalah menrik pelabur asing untuk melabur dalam negara. Kemudahan infrastruktur yang lengkap di Kuala Lumpur tamsilnya dapat menjamin keyakinan pelabur untuk berdagang dalam negara. Kerajaan juga perlu sentiasa membantu usahawan tempatan untuk berkembang secara domestik dan global agar tidak menjadi seperti peribahasa Melayu, kera di hutan disusukan, anak di rumah kelaparan. Justeru kerajaan hari ini perlu melakukan anjakan paradigma dalam usaha menaikkan nama anak tempatan di samping menarik pelabur asing ke dalam negara. Dua inisiatif ini secara tidak langsung dapat memberikan peluang pekerjaan kepada setiap golongan pekerja dalam negara kita."]}, {"li": ["Punca-Punca Berlakunya Pencemaran Air Sungai", "Contoh Karangan Punca-Punca Pencemaran Sungai Yang Memberi Kesan Kepada Alam Sekitar", "Pembuangan sampah sarap", "Pembuangan sisa-sisa kimia daripada kilang", "Aktiviti pembalakan yang mengakibatkan hakisan tanah", "Aktiviti pertanian menggunakan bahan kimia yang berlebihan", "Pengurusan air kumbahan yang gagal diurus", "Melepaskan spesis haiwan yang tidak sepatutnya"], "p": ["Sejak mengecapi kemerdekaan lebih 60 tahun yang lalu, Malaysia telah menjadi sebuah negara yang pesat membangun dari setiap sudut sosioekonomi. Pembinaan bangunan pencakar langit dan kilang-kilang telah menyumbang kepada peningkatan ekonomi dan industri negara. Namun begitu, pelbagai implikasi yang berlaku akibat terlalu mengejar urbanisasi sehingga berlakunya pencemaran terhadap alam sekitar. Kemajuan yang berorientasikan keuntungan semata-mata seakan-akan mengikis tandusnya pertimbangan manusia terhadap khazanah alam. Sungguh pun negara kita dikurniakan sumber alam yang banyak, ia tidak memberikan kita peluang untuk mengendahkan pemeliharaannya demi maslahat bersama. Antara pencemaran yang kerap berlaku dalam negara kita adalah pencemaran sungai. Justeru itu, wajar untuk kita kupas apakah punca-punca berlakunya masalah yang kian kritikal ini di Malaysia sehingga menjejas kesihatan masyarakat umum?", "Punca utama yang dapat dilihat secara zahir adalah berlakunya pembuangan sampah sarap oleh individu yang tidak bertanggungjawab ke dalam sungai. Marcapada ini masih terdapat individu samada secara sendiri atau menurut arahan orang atasan mereka untuk membuang sampah yang dihasilkan ke sungai-sungai yang berdekatan. Sehinggakan terdapat agensi swasta dari negara luar yang melancarkan kapal automasi pengutip sampah sepanjang Sungai Klang demi mengatasi pencemaran yang telah lama membarah di kawasan tersebut. Apabila disiasat, ramai individu yang membuang sampah sarap pada waktu malam di kawasan yang tidak dilihat oleh masyarakat keliling demi mengelak daripada ditangkap oleh penguatkuasa. Kemusyikilan timbul kerana setiap kawasan mempunyai agensi atau syarikat yang menguruskan sampah sarap tetapi masih terdapat golongan yang besar kepala dan tidak mengambil berat tentang kesan pembuangan sampah kepada alam sekitar. Intihannya, masyarakat perlu sentiasa diberi didikan dan peringatan supaya kesedaran terhadap perilaku yang salah akan timbul dan menghalang mereka dariapda melakukannya.", "Pada masa yang sama, pencemaran juga berlaku akibat daripada pembuangan sisa-sisa kimia daripada kilang-kilang berdekatan tanpa sebarang tapisan. Situasi ini telah pun berlaku di Sungai Kim-Kim, Pasir Gudang dimana pembuangan sisa toksik dalam sungai terbabit bukan sahaja mencemarkan sungai malah mencemarkan udara serta mengancam kesihatan masyarakat sekeliling. Pembuangan sisa-sisa kimia memerlukan kaedah yang betul dan menggunakan kos. Disebabkan pengusaha kilang-kilang ini mengejar keuntungan dan ingin menjimatkan kos, mereka sanggup menggadaikan sumber alam iaitu sungai. Jalan mudah yang diambil oleh individu yang tidak bertanggungjawab ini akan menyebabkan hidupan akuatik dalam sungai mati, seterusnya mengancam sumber air mentah di kawasan keliling. Oleh itu, pihak berkuasa seharusnya komited dalam menjalankan tugas dengan penuh intergriti bagi mengekalkan kebersihan sungai-sungai di dalam negara ini. Sikap seperti melepaskan batuk di tangga harus dielakkan kerana ia merupakan budaya yang tidak sihat untuk perkembangan masyarakat. Tegasnya, melepaskan sisa-sisa kilang ke sungai adalah kesalahan yang menyebabkan pencemaran tidak terkawal berlaku.", "Jika dilihat pada sudut yang berlainan, pencemaran air bukan sahaja berlaku di kawasan penempatan manusia tetapi juga berlaku di kawasan yang melakukan aktiviti pertanian. Kita sedia maklum bahawa aktiviti pertanian memerlukan bekalan dan sumber air yang cukup dan berdekatan bagi mengurangkan kos pengusaha tani. Namun begitu, terdapat aktiviti pertanian seperti membaja terlalu banyak sehingga menyebabkan bahan kimia tersebut mengalir ke sungai berdekatan dan mencemarinya. Sebetulnya, teknik pembajaan hendaklah pada kadar sedehana dan memastikan ia dapat diserap ke dalam tanah serta tidak mengalir ke dalam sungai sekiranya berlaku hujan. Situasi ini berlaku kerana pengusaha tani kebanyakannya mengupah buruh warga asing yang tidak mempunyai sebarang pengalaman mahupun pendidikan berkenaan pertanian dan mereka hanya mengikut arahan yang diberikan oleh ketua atau mando yang menjaga ladang tersebut. Maka, pemilik ladang dan pengusaha tani perlu bertanggungjawab dalam menjalankan aktiviti pertanian masing-masing dan memantau pekerja kerana hanya jauhari yang mengenal manikam.", "Di samping itu, aktiviti pembalakan juga antara punca berlakunya pencemaran di negara yang kita cintai ini. Kegiatan pembalakan yang semakin hari semakin rancak tanpa sebarang tanda untuk berhenti bakal mengancam khazanah alam yang kita miliki. Pembalakan pokok-pokok untuk tujuan pembangunan dan industri pembuatan akan menyebabkan hakisan tanah berlaku dan masuk ke dalam sungai. Seterusnya, kehidupan akuatik dalam sungai akan terancam kerana telah ditelenggami dengan tanah-tanih daripada aktiviti pembalakan yang berdekatan. Selain daripada pencemaran, aktiviti pembalakan yang berleluasa juga mengakibatkan tanah runtuh dan banjir kilat berlaku. Itulah kesan apabila kita memusnahkan kejadian alam tanpa memikirkan akibatnya kerana kelak bencana alam yang akan menimpa kita. Ibarat sudah terhantuk baru terngadah, Izharnya, aktiviti pembalakan harus dipantau dan dikurangkan kerana pelbagai alternatif lain boleh diusahakan bagi tujuan pembangunan dan industri pembuatan. Semoga dengan inisiatif tersebut masalah pencemaran dapat dikurangkan dan memelihara khazanah alam yang kita miliki.", "Kesimpulannya, sudah terang lagi bersuluh bahawa pelbagai punca yang menyebabkan masalah pencemaran ini berlaku. Masyarakat harus sedar bahawa pemeliharaan dan pemuliharaan alam sekitar adalah mustahak kerana kesannya telah pun dirasai pada hari ini. Pemanasan global dan kenaikan paras air laut merupakan bencana alam yang semakin mengancam ekosistem dan juga pembangunan manusia. Pemimpin dunia seharusnya merencana kemajuan yang mengutamakan agenda pemeliharaan dan pemuliharaan alam sekitar serta menukar sumber tenaga tidak boleh diperbaharui kepada sumber tenaga boleh diperbaharui. Berbekalkan tenaga professional yang cekap dan teknologi yang tiada batasan hari ini, pastinya sebuah mekanisme dapat digunakan bagi memastikan pencemaran dapat dikurangkan serta menjamin kemajuan manusia sejagat."]}, {"li": ["Kejayaan Negara Dalam Perindustrian Tren Laju (Kepentingan Pengangkutan)", "Contoh Karangan Kejayaan Negara Dalam Perindustrian Tren Laju Harapan Masa Depan", "Meningkatkan jaringan perhubungan", "Membuka peluang pekerjaan", "Merancakkan ekonomi tempatan", "Mengurangkan pelepasan karbon", "Meningkatkan sektor pelancongan", "Menjadi produk untuk pasaran antarabangsa"], "p": ["Dalam mendepani era pascaperindustrian dan pascaglobalisasi, pelbagai perkembangan yang telah dicapai oleh tamadun manusia pada hari ini. Dengan perkongsian ilmu dan kemahiran, kajian sains serta ciptaan teknologi telah banyak membantu perkembangan hidup kita. Jika dahulu manusia perlu menaiki kapal laut selama berminggu-minggu untuk melancong atau bergerak ke benua yang lain. Tetapi kini, kemudahan seperti kapal terbang dan tren laju telah memudahkan usaha seseorang untuk bergerak dari satu destinasi ke satu destinasi yang lebih jauh. Masa perjalanan dapat disingkatkan malah keselesaan juga bertambah baik berbanding cara pengangkutan terdahulu. Di Malaysia, penggunaan tren laju masih tidak diimplementasikan kerana jumlah pengguna belum mencapai tahap yang diperlukan. Namun begitu, wajar untuk kita melihat potensi jenis pengangkutan ini kerana ia mampu memangkin kejayaan negara dalam perindustrian & pengangkutan demi masa depan Malaysia.", "Pada hemat saya, pengangkutan tren laju mempunyai potensi yang cukup besar di negara kita kerana ia dapat meningkatkan jaringan perhubungan. Perkhidmatan tren sedia ada yang dikendalikan oleh Keretapi Tanah Melayu\u00a0 Berhad (KTM) memerlukan penambahbaikan bagi menampung jumlah pengguna pada masa akan datang. Kita boleh menyaksikan bahawa setiap kali musim perayaan, jalan raya ke Pantai Timur pasti akan sesak dengan kenderaan. Selain alternatif menaiki kapal terbang, penggunaan tren laju pasti dapat membantu mengurangkan kesesakan lalu lintas pada tempoh tersebut. Di luar musim perayaan pula, perkhidmatan tren laju dapat membantu industri pelancongan kerana jarak perjalanan yang jauh dapat dipendekkan masa perjalanannya. Penduduk dari negeri Selangor misalnya dapat berkunjung ke Terengganu dalam masa satu atau dua jam dan pulang pada hari yang sama. Begitu juga potensi yang boleh berlaku sekiranya Negeri Sarawak dan Sabah mempunyai satu perkhidmatan tren laju untuk penduduk dan juga pelancong memanfaatkannya.", "Kejayaan lain yang menguntungkan negara sekiranya tren laju dilaksanakan adalah ia dapat membuka banyak peluang pekerjaan. Dari pembinaan sehinggalah ke penyelenggaraan perkhidmatan tren, ia pasti memberikan peluang kepada mereka yang mempunyai pengalaman dan latar belakang akademik yang berkaitan untuk bekerja di bawah infrastruktur ini. Projek seperti Laluan Rel Pantai Timur (ECRL) yang telah dilancarkan sebelum ini sewajarnya diberikan kepada syarikat tempatan kerana ia akan memberi peluang kepada tenaga kerja tempatan untuk berkhidmat dan mencurahkan bakti kepada negara tercinta. Sekiranya terdapat jurang pengalaman dan kemahiran, pihak yang berkenaan boleh mencari sumber atau konsultasi daripada pihak luar yang berminat untuk berkongsi kepakaran pada kos yang berpatutan. Hal ini kerana, tren laju merupakan pengangkutan untuk orang awam, menggunakan hasil daripada orang awam dan seharusnya segala manfaat dan kelebihan dinikmati oleh orang awam. Izharnya, jika syarikat tempatan mampu menghasilkan rangkaian tren laju yang terbaik untuk negara, ia pasti berpotensi untuk dipasarkan di peringkat antarabangsa.", "Perindustrian tren laju juga dapat meningkatkan ekonomi tempatan khususnya sektor pelancongan. Seperti yang telah saya jelaskan, apabila sebuah jaringan perhubungan ditambah baik, pasti pelbagai ekonomi akan bercambah\u00a0bak cendawan tumbuh selepas hujan. Pusat-pusat tumpuan pelancongan yang sebelum ini sukar untuk dikunjungi kerana perlu menempuh masa perjalanan yang panjang boleh dinikmati oleh semua pelancong. Jumlah inap desa, hotel, restoran pasti akan bertambah bagi menampung kedatangan pelancong domestik mahupun antarabangsa. Pihak berkuasa tempatan boleh bekerjasama dengan masyarakat tempatan untuk merancang aktiviti dan juga pembangunan yang terbaik bagi penduduk untuk mendapat manfaat daripada pembinaan tren laju dan juga stesennya yang berdekatan. Masyarakat tempatan tidak perlu lagi keluar daripada kawasan luar bandar untuk mencari rezeki kerana industri seperti pelancongan dapat dijalankan di kawasan perkampungan mereka. Inisiatif ini secara tidak langsung dapat merealisasikan wawasan kemakmuran bersama yang diwar-warkan oleh pemimpin negara.", "Pada sudut pandang yang berlainan, perindustrian tren laju dapat mengurangkan pelepasan karbon dalam negara kita.\u00a0Secara umumnya kita mengetahui jaringan pengangkutan di dalam negara kebanyakannya adalah melalui jalan raya dan diakses menggunakan kereta atau motorsikal. Pengangkutan ini menggunakan bahan api yang melepaskan karbon ke udara dan menjadikan tahap kebersihan udara tercemar. Demi memastikan anak dan cucu kita hidup dalam suasana yang sihat dan sejahtera, kita perlu bertindak sekarang untuk menyelamatkan sumber alam semula jadi daripada tercemar dan mengancam masa hadapan mereka. Dengan teknologi terkini, pembinaan tren laju yang mesra alam dapat dilaksanakan. Sebagai contoh, tren atau keretapi menggunakan elektrik sebagai bahan api dan sumbernya adalah sumber yang boleh diperbaharui seperti tenaga solar dan hidroelektrik. Lalun trek yang akan dibina pula haruslah tidak mengganggu habitat flora dan fauna dan pastikan ia sentiasa dipelihara dengan baik tanpa menerima sebarang akibat daripada pembinaan tren laju.", "Kesimpulannya, perindustrian tren laju dalam negara bakal memberikan pelbagai kejayaan khusus buat generasi masa hadapan. Jika semua ahli masyarakat berganding bahu ibarat ke bukit sama didaki, ke lurah sama dituruni, pasti visi kudsi ini dapat direalisasikan bersama manfaat yang menguntungkan semua pihak. Pemimpin negara seharusnya meletakkan kehendak politik dalam memberikan infrastruktur yang terbaik untuk rakyat. Elakkanlah menabur janji dan mengaut keuntungan demi kepentingan diri sebaliknya jujur dalam melaksanakn amanah dan percaya kepada tenaga kerja tempatan untuk menghasilkan yang terbaik untuk negara yang tercinta. Jika tidak diberikan peluang, di mana hasil kerja untuk kita menilainya. Persis kata peribahasa Melayu, jika tidak dipecahkan ruyung, manakan dapat sagunya. Semoga segala usaha untuk meningkatkan taraf hidup masyarakat di dalam Malaysia mencapai objektif dan kejayaan dari usaha kolektif seluruh anggota masyarakat di tanah air ini."]}, {"li": ["Peranan Ibu Bapa Memupuk Sikap Hormat Menghormati Dalam Kalangan Anak-Anak", "Contoh Karangan Peranan Ibu Bapa Dalam Memupuk Sikap Hormat Menghormati", "Menjadi suri tauladan kepada anak-anak", "Memberikan didikan agama dan moral", "Membawa anak-anak melawat saudara-mara", "Menyertai aktiviti kemasyarakatan seperti gotong-royong", "Menonton filem atau drama yang bertemakan kekeluargaan"], "p": ["Mutakhir ini, generasi muda semakin hari semakin galak untuk mengekpresi diri mereka terutamanya di dalam sosial media. Kemajuan sains dan teknologi pada hari ini telah membuka ruang yang perlu diberikan had dan bimbingan khususnya dalam kalangan remaja atau kanak-kanak. Kita boleh lihat dimana guru-guru dilayan seperti rakan sebaya oleh pelajar hanya kerana mereka tidak meminati subjek atau cara pengajaran guru tersebut. Situasi ini seharusnya menjadi topik perbincangn dalam kalangan pemimpin negara, masyarakat dan ibu bapa kerana pembentukan generasi muda yang saling menghormati tanpa mengira usia atau latar belakang dapat direalisasikan. Oleh itu, wajar untuk dihuraikan apakah sebenarnya peranan ibu bapa memupuk sikap hormat menghormati dalam kalangan anak-anak.", "Prakarsa utama dalam perbincangan ini adalah ibu dan bapa seharusnya menjadi suri tauladan terbaik kepada anak-anak. Setiap insan yang dilahirkan di dunia ini dianugerahkan ahli keluarga sebagai makhluk yang paling rapat. Justeru, ibu dan bapa perlu mengelak menjadi seperti ketam mengajar anak berjalan kerana sejak mereka kecil sehingga mereka membesar, insan yang paling rapat dan banyak mereka perhati adalah ibu dan bapa mereka sendiri. Dalam menjalankan tanggungjawab yang diamanahkan oleh Tuhan untuk menjaga zuriat yang dikurniakan, ibu dan bapa hendaklah sentiasa menjaga budi dan pekerti di rumah atau di mana-mana sahaja. Seperti peribahasa Melayu, ke mana tumpahnya kuah kalau tidak ke nasi. Tegasnya, dalam membentuk generasi muda yang menunjukkan nilai hormat, ia hendaklah dimulakan oleh ibu dan bapa mereka sendiri.", "Peranan lain ibu dan bapa boleh laksanakan dalam memupuk sifat hormat dalam anak-anak adalah dengan memberikan didikan agama dan moral. Jika ditelusuri, setiap agama menggalakkan kita sebagai manusia untuk melakukan kebaikan antara satu sama lain. Begitu juga dengan nilai hormat-menghormati kerana dengan menjaga hubungan yang baik sesama manusia, pasti hubungan dengan Tuhan juga akan terjaga. Misalnya, agama Islam menggalakkan kita untuk saling mengucapkan salam kepada sesiapa sahaja sebagai permulaan sebuah perbualan atau ucapan. Ia bukan sahaja sekadar ucapan tetapi juga doa yang kita berikan kepada mereka yang supaya sejahtera hendaknya. Tambahan pula, sebagai masyarakat yang hidup dalam berbilang kaum dan agama, nenek dan moyang kita telah berjaya menunjukkan sifat hormat-menghormati mampu menghasilkan negara yang aman sentosa.", "Selain itu, kaedah alternatif yang dapat memupuk nilai hormat-mennghormati adalah dengan membawa anak-anak melawat saudara-mara. Sebagai medan ujian untuk melihat perangai dan sikap anak-anak, melawat ahli keluarga atau saudara-mara adalah cara terbaik. Ibu dan bapa boleh melihat dengan mata kasar sama ada anak-anak anda mempraktikkan nilai hormat-menghormati khususnya terhadap mereka yang lebih tua. Malahan warga tua seperti datuk dan nenek pasti akan menghargai kunjungan tersebut dan cuba untuk berinteraksi dengan generasi muda dan menyemai nilai-nilai murni.\u00a0 Secara tidak langsung, kita juga dapat melihat didikan yang diberikan oleh ahli keluarga kita yang lain kepada anak-anak mereka. Ibarat sambil menyelam, minum air. Sekiranya sikap hormat-menghormati tersebut tidak disemat dalam keluarga atau saudara-mara anda, lawatan ke rakan-rakan sekerja atau rumah kebajikan pasti dapat membantu.", "Akhir sekali, menyertai aktiviti kemasyarakatan seperti gotong-royong oleh anak-anak pasti dapat membantu ibu dan bapa untuk memupuk sikap hormat-menghormati dalam diri mereka. Hal ini kerana, aktiviti ini memerlukan mereka mendengar arahan yang diberikan oleh ketua untuk menyelesaikan tugasan. Situasi sama yang akan berlaku dalam setiap peringkat kehidupan mereka. Dengan nilai hormat kepada ketua dan juga sebaliknya, mereka pasti dapat menyelesaikan tugasan yang diberikan dengan efektif dan berkesan. Interaksi sosial yang berlaku apabila mereka sertai program kemasyarakatan dapat menambah pelbagai nilai murni dalam diri mereka agar berguna untuk masa hadapan. Begitu juga dengan aktiviti kesukanan yang dapat memupuk sifat hormat dalam diri generasi muda. Misalnya dalam sukan seperti bola sepak dan badminton dimana melibatkan dua pasukan yang bertanding untuk mendapatkan kemenangan. Namun, setiap ahli pasukan perlu saling menghormati pasukan lawan serta meraikan kemenangan atau menerima kekalahan dengan hati terbuka kerana ia merupakan adat pertandingan.", "Konklusi daripada perbincangan diatas, kita dapat lihat bahawa ibu dan bapa memainkan peranan yang penting dalam memupuk nilai hormat-menghormati dalam anak-anak mereka. Obligasi yang perlu ditanggung oleh ibu dan bapa adalah mustahak bagi melahirkan anggota masyarakat yang kaya dengan pelbagai budi pekerti. Oleh sebab yang demikian, tindakan yang wajar perlu dipraktikkan sejak peringkat kanak-kanak kerana\u00a0melentur buluh biarlah dari rebungnya. Bagi mencapai kemajuan di peringkat nasional dan antarabangsa, pembentukan generasi muda yang berketrampilan tinggi adalah penting supaya setiap cabaran dan rintangan yang bakal dihadapi oleh negara dapat diselesaikan dengan solusi yang terbaik. Semoga nilai hormat-menghormati menjadi antara nilai murni yang selalu diamalkan oleh setiap peringkat umur anggota masyarakat di dalam negara agar masyarakat dunia memandang tinggi keperibadian negara serta mencapai kemakmuran bersama."]}, {"li": ["Usaha-Usaha Dan Cara-Cara Membentuk Jati Diri Pelajar", "Contoh Karangan Cara-Cara Membentuk Jati Diri Pelajar", "Peranan ibu dan bapa dalam menunjukkan tauladan terbaik", "Peranan guru dalam memastikan pematuhan disiplin dan peraturan", "Peranan kerajaan dalam melaksanakan dasar pendidikan yang berkesan", "Peranan media massa membudayakan nilai-nilai murni", "Kepentingan didikan agama dan moral", "Menghargai pencapaian pelajar"], "p": ["Jati diri adalah sifat atau ciri yg unik dan istimewa yang menjadi teras dan lambang keperibadian seseorang individu. Ia dibentuk berdasarkan pengaruh keluarga, agama dan budaya masyarakat setempat yang didiami oleh individu tersebut. Menurut peribahasa Melayu, melentur buluh biarlah dari rebungnya yang bermaksud bagi membentuk sesuatu hendaklah bermula sebelum umurnya mencapai kematangan. Oleh sebab itu, para pelajar terutamanya murid di sekolah rendah merupakan kumpulan sasar dalam membentuk jati diri supaya menjadi insan yang berguna pada diri mereka sendiri, keluarga, masyarakat dan negara. Jika diamati, pelajar adalah khazanah yang berharga kepada negara secara amnya kerana merekalah yang akan menggantikan pemimpin negara dan menjadi penentu kejayaan negara dalam era yang serba mencabar akal dan minda ini. Justeru, kita seharusnya mengkaji dan melaksanakan cara-cara membentuk jati diri pelajar supaya menjadi generasi yang lebih baik daripada generasi hari ini.", "Antara cara yang sepatutnya diamalkan bagi membentuk jati diri pelajar bermula dengan ibu dan bapa yang menunjukkan tauladan terbaik kepada anak-anak. Pendidikan bermula dari rumah adalah frasa yang menjadi polemik golongan ibu dan bapa hari ini kerana anak-anak merupakan cerminan sifat dan ragam ibu dan bapa di rumah. Bak kata peribahasa, ke mana tumpahnya kuah kalau tidak ke nasi. Oleh itu, ibu dan bapa telah dipertangggungjawabkan dengan amanah dari Tuhan apabila mereka dikurniakan zuriat untuk mendidik anak-anak dengan tauladan terbaik. Misalnya, anak-anak melihat ibu dan bapa menghormati datuk dan nenek mereka, pasti anak-anak akan mengikut jejak langkah ibu dan bapa mereka untuk menghormati orang yang lebih tua daripada mereka. Nilai ini adalah mustahak kerana tempiasnya akan diterima oleh para guru di sekolah dan mereka akan berasa tenang untuk mengajar anak murid yang pandai menghormati guru-gurunya. Intihannya, segala nilai murni dan tauladan yang ditunjukkan oleh ibu dan bapa ketika bersama anak-anak akan membentuk jati diri mereka bagi menghadapi rutin harian mereka sama ada di sekolah mahupun di tempat lain.", "Di samping itu, pembentukan jati diri pelajar boleh dilaksanakan dengan guru memainkan peranan dalam memastikan pelajar mematuhi peraturan di sekolah. Institusi pendidikan seperti sekolah merupakan tunas pembentukan masyarakat kerana asas kemahiran manusia seperti membaca, mengira dan menulis dipraktikkan dengan ilmu-ilmu lain. Justeru, sekolah memerlukan peraturan supaya para pelajar patuh dan mudah untuk diuruskan kerana jumlah murid lebih ramai berbanding guru. Dengan arahan yang mudah difahami dan penegasan yang tepat, anak-anak murid pasti akan mendengar dan patuh kepada setiap arahan yang diberikan oleh guru. Sebagai contoh, guru memberikan arahan supaya menyiapkan tugasan yang diberi dalam tempoh masa tertentu dan pelajar berjaya mengikut arahan untuk menyelesaikan ugasan yang diberi. Senario ini akan membentuk pelajar yang menepati masa disamping mendengar arahan dengan baik dalam menyelesaikan sesuatu tugasan atau kerja sekolah. Izharnya, pelajar akan didedahkan dengan nilai akhlak baik dan budi pekerti yang mulia untuk disemat dalam diri supaya digunakan apabila menjelang dewasa nanti.", "Pada waktu yang sama, jati diri pelajar dapat dibentuk dengan memperkenalkan dasar pendidikan yang berkesan. Perkara ini merupakan peranan Kementerian Pendidikan dalam mengatur kurikulum yang efektif dengan perkembangan pelajar hari ini. Generasi muda mutakhir ini merupakan generasi yang celik teknologi dan banyak bergantung pada gajet dalam aktiviti harian mereka. Demi membina negara yang progesif, setiap industri yang menunjangi ekonomi negara terutamanya sektor pendidikan seharusnya menerima perkembangan teknonolgi seiring dengan perkembangan kebolehan manusia. Maka, pendidikan yang seimbang diantara kurikulum di dalam bilik darjah dan luar bilik darjah perlu dilaksanakan agar pelajar lebih bersedia dalam mendepani cabaran di masa hadapan. Sekiranya pelajar menikmati sistem pendidikan yang ditawarkan, secara tidak langsung jati diri mereka akan bertambah baik kerana ingin mencapai kemuncak pencapaian akademik yang mampu diperoleh. Dengan peluang yang baik ditawarkan di dalam negara, pasti para pelajar akan bersungguh-sungguh untuk memiliki ijazah tertinggi. Kesannya, negara akan mendapat para graduan professional yang ingin menyumbang dan berkhidmat kepada pertumbuhan ekonomi serta kemajuan dalam negara.", "Akhir sekali, cara yang boleh diusahakan dalam membentuk jati diri pelajar adalah dengan membudayakan nilai-nilai murni oleh media massa. Kita tidak boleh nafikan bahawa pengaruh media massa memainkan peranan yang besar dalam mencorak budaya masyarakat hari ini. Jika diamati, industri hiburan seperti drama dan filem tempatan kurang menarik perhatian masyarakat kerana menggunakan naratif penceritaan yang hampir sama iaitu berkaitan percintaan dan elemen mistik. Namun, kebangkitan industri animasi tempatan seperti Upin-Ipin dan Ejen Ali memberikan impak yang baik kepada industri hiburan sejak kebelakangan ini. Asimilasi penceritaan yang menerapkan elemen dan budaya tempatan telah menarik perhatian bukan sahaja golongan kanak-kanak malah golongan dewasa menikmati filem dan siri episod yang ditayangkan. Selain itu, selingan iklan atau pesanan khidmat masyarakat juga wajar digalakkan lagi di televisyen dan juga siaran radio. Hal ini demikian kerana ia memberikan peringatan kepada masyarakat tentang nilai-nilai murni yang seharusnya diamalkan oleh semua ahli masyarakat terutamanya para pelajar bagi membentuk jati diri yang kukuh. Persis kata peribahasa Melayu, ingat antara belum kena, hemat antara belum habis.", "Konklusinya, pelbagai cara perlu digarap bagi membentuk jati diri para pelajar. Pembentukan jati diri adalah penting supaya personaliti terbaik dapat dihasilkan dalam kalangan generasi muda yang akan memacu negara di masa hadapan. Bagi\u00a0menjana kemajuan negara ke arah pembangunan yang berterusan dan merealisasikan aspirasi kejayaan negara, jati diri generasi muda iaitu para pelajar perlu dibentuk dengan baik. Penglibatan dalam gejala sosial yang semakin merunsing seharusnya dikurangkan dan dibanteras dengan berkesan. Semoga setiap pihak memainkan peranan masing-masing dalam menjadi tauladan dan para pelajar mendapat inspirasi untuk menjadi insan yang lebih baik berbanding generasi sebelumnya. Masyarakat pula harus memberikan ruang dan menyokong aspirasi anak muda yang mampu melestarikan perpaduan dan keharmonian yang berkekalan dalam negara. Kelak pemimpin yang berintegriti dan mempunyai jati diri yang tinggi akan terhasil."]}, {"li": ["Guru Tunjang Sekolah Sejahtera", "Definisi Logo Hari Guru 2022", "Objektif Hari Guru Malaysia", "Senarai Tema Hari Guru Dari Tahun 2000 Hingga Kini", "S : Selamat, Seronok dan Sihat", "E : Etika dan Empati", "J : Jati Diri", "A : Adab sopan", "H : Harmoni", "T : Tekun, Teliti dan Terampil", "E : Eksplorasi", "R : Rasional", "A : Artikulasi", "Sekolahku Sejahtera", "Memupuk semangat perpaduan ikhtisas dan muhibbah di antara guru", "Menitikberatkan peranan guru dalam pembinaan kebangsaan (termasuk perpaduan dan integrasi), pembangunan negara dan perkhidmatan kepada masyarakat", "Meninggikan martabat dan taraf guru dalam masyarakat", "Menarik perhatian ibu bapa , murid dan orang ramai kepada peranan penting kaum guru dalam masyarakat Malaysia", "Menilai secara objektif peranan guru dengan berlatarbelakangkan Malaysia dan mengambil langkah-langkah supaya peranan itu lebih berkesan", "Memberi peluang untuk memajukan kecekapan guru melalui seminar, persidangan, melanjutkan pelajaran dan sebagainya", "2022: Guru Tunjang Sekolah Sejahtera", "2021: Berguru Demi llmu, Bina Generasi Baharu", "2020: Berguru Demi llmu, Bina Generasi Baharu", "2019:\u00a0Guru, Obor Hemah Menyinari Pertiwi", "2018 : Guru Pemacu Transformasi Pendidikan", "2016/ 2017 : Guru Pembina Negara Bangsa", "2015 Guru : Membina Ilmu Menyempurnakan Akhlak", "2014 Guru : Pencetus Kreativiti, Penjana Inovasi", "2013 Guru Malaysia: 1Aspirasi, 1Agenda", "2012 Guru Inovatif Melonjakkan Transformasi Pendidikan Negara", "2011 Guru Penjana Transformasi Pendidikan Negara", "2010 Guru Pembina Negara Bangsa", "2009 Guru Pembina Negara Bangsa", "2008 Guru Cemerlang Negara Terbilang", "2007 Guru Penjana Modal Insan Gemilang", "2006 Pendidikan Bestari Pemangkin Kegemilangan", "2005 Guru Berkualiti Pemangkin Kegemilangan", "2004 Guru Berkualiti Pemangkin Kegemilangan", "2003 Guru Berkualiti Aspirasi Negara", "2002 Guru Berkualiti Aspirasi Negara", "2001 Memartabatkan Profesion Keguruan tanggungjawab Bersama", "2000 Bersatu Memartabatkan Profesion Keguruan"], "p": []}, {"li": ["Langkah Untuk Memajukan Industri Kecil dan Sederhana (IKS) Di Malaysia", "Contoh Karangan Langkah Memajukan Industri Kecil dan Sederhana", "Penawaran pembiayaan, geran, pinjaman dan insentif", "Pengalihan teknologi pembuatan daripada tradisional kepada moden", "Usaha sama dengan universiti tempatan dalam\u00a0penyelidikan dan pembangunan", "Memperkasa jenama produk", "Menyertai ekspo perdagangan di peringkat antarabangsa", "Memberikan anugerah dan pengiktirafan"], "p": ["Langkah pertama dalam memajukan IKS adalah dengan menawarkan pembiayaan, geran, pinjaman dan insentif kepada pengusaha-pengusaha pada kadar yang menarik dan mampu. Dewasa ini, pelbagai inisiatif telah ditawarkan oleh ramai pihak seperti kerajaan, kerajaan negeri dan juga institusi kewangan. Pihak ini seharusnya mendekati pengusaha-pengusaha IKS dalam memperkenalkan skim mereka dan memastikan mereka faham dengan tawaran dan pulangan yang boleh mereka peroleh. Bagi pengusaha yang baru pula, mereka sebaiknya membandingkan segala skim, geran atau insentif dan memohon pakej yang berbaloi serta mampu bagi mereka untuk membayar semula apa yang dijanjikan.\u00a0Persis peribahasa, hendak seribu daya tak hendak seribu dalih yang bermaksud sekiranya kita ingin melaksanakan sesuatu, kita hendaklah melakukan segala yang diperlukan untuk berjaya mencapai apa yang dikehendaki.", "Di samping itu, IKS seharusnya mendekati universiti atau institusi pengajian tinggi dalam\u00a0penyelidikan dan pembangunan yang berkaitan dengan produk mereka. Hal ini kerana pada pengamatan saya, tiada simbiosis berlaku antara sektor perindustrian dan sektor pendidikan. Perkara ini yang mewujudkan situasi dimana graduan kurang mendapat peluang pekerjaan kerana keperluan industri berbeza dengan kebolehan graduan. Apa yang boleh kita lakukan adalah dengan mengenal pasti masalah yang dihadapi atau inovasi yang boleh dilakukan dalam IKS dijadikan topik bagi projek ilmiah mahasiswa dan mahasiswi. Mekanisme ini dapat membantu mahasiswa dan mahasiswi untuk mempraktikkan teori yang mereka pelajari bersama idea baharu sekaligus membantu memajukan produk yang dihasilkan oleh IKS seterusnya mampu menjadi produk yang berdaya saing diperingkat antarabangsa.", "Langkah lain yang boleh dilakukan dalam memajukan industri kecil dan sederhana ini adalah dengan memperkasakan jenama produk. Jenama merupakan antara sudut penting yang perlu dilihat oleh pengusaha bagi memastikan sasaran penjualan mereka berkembang dan diterima ramai. Daripada nama produk, pembungkusan, cara pemasaran hinggalah kepada kualiti produk, pengusaha dengan usaha sama pihak berkaitan seharusnya mempelajari formula terbaik bagi menghasilkan produk bertaraf antarabangsa.\u00a0\u00a0Penjenamaan adalah penting kerana bukan sahaja meninggalkan kesan pada pengguna tetapi ia membolehkan pelanggan mengetahui apa yang diharapkan dari syarikat IKS. Ini adalah cara membezakan pengusaha IKS daripada pesaing lain dan membuktikan produk IKS adalah pilihan yang lebih baik."]}, {"li": ["Kebaikan Dan Kelebihan Perniagaan Secara Atas Talian", "Contoh Karangan Kelebihan Perniagaan Secara Atas Talian Kepada Pengguna Dan Peniaga", "menjimatkan masa pengguna", "menawarkan pelbagai jenis produk", "memudahkan perbandingan harga", "mengurangkan risiko perniagaan", "membuka pasaran global", "menawarkan fleksibiliti"], "p": ["Dalam dunia yang dilingkari kemajuan sains dan teknologi, kita dapat menikmati pelbagai kemudahan hasil inovasi dan aplikasi teknologi dalam kehidupan harian. Evolusi telefon kepada telefon bimbit dan seterusnya menjadi telefon pintar telah mengubah landskap masyarakat hari ini di mana setiap perkara bergerak dengan pantas dan singkat. Bagai cendawan tumbuh selepas hujan, begitulah juga penggunaan aplikasi di telefon pintar di mana pelbagai aplikasi yang diperkenalkan termasuklah perniagaan secara atas talian. Hanya dengan sambungan Internet, perniagaan atas talian atau dikenali sebagai e-dagang membolehkan sesiapa sahaja melakukan urusan jual beli secara maya. Oleh itu, wajar untuk kita bincangkan kelebihan perniagaan secara atas talian kepada pengguna dan peniaga.", "Antara, manfaat yang diperoleh pengguna dalam melakukan pembelian secara atas talian adalah dapat menjimatkan masa pengguna. Faktor kesesakan di pusat membeli-belah dan pasaraya telah membuatkan pengguna beralih ke perniagaan secara atas talian. Pengguna tidak perlu bersesak mencari kawasan untuk parkir kenderaan, beratur untuk membuat pembayaran atau berebut untuk mendapatkan barang yang terhad. Pembelian atas talian memberikan pengguna pengalaman yang jauh berbeza kerana mereka bebas untuk melayari dan mencari barang yang menepati kehendak masing-masing. Pembayaran juga mudah dengan teknologi perbankan internet hari ini yang hanya memerlukan pengguna melalui proses verifikasi dan pengesahan. Kemudahan logistik yang cekap, selamat dan mudah ini telah menjadi norma baharu dalam masyarakat di mana penggunaan masa itu adalah penting ibarat peribahasa Melayu, masa itu emas.", "Selain itu, aplikasi perniagaan secara atas talian menawarkan variasi produk yang boleh dilihat dengan mudah oleh pengguna. Pelbagai aplikasi perniagaan atas talian yang telah dilancarkan kepada pengguna dalam negara seperti Lzada, Shopee dan mudah.my. Setiap aplikasi menawarkan pelbagai jenis produk di samping promosi yang berbeza bagi menarik pengguna. Justeru, sebagai pengguna yang bijak, perbandingan harga dapat diaplikasikan hanya dengan menggunakan hujung jari. Situasi berbeza sekiranya kita melakukan jual beli secara realiti di mana banyak tenaga dan masa akan dibazirkan. Tambahan pula, pembelian secara atas talian membolehkan pengguna mencari prosuk mengikut kategori dan kriteria yang dikehendaki hanya dengan menekan butang yang disediakan. Oleh itu, kemudahan melayari dan membandingkan harga atau kualiti produk yang diinginkan adalah kelebihan yang dinikmati apabila pengguna membeli secara atas talian.", "Dari sudut pandang peniaga pula, kelebihan perniagaan secara atas talian memberikan risiko yang lebih rendah untuk menjalankan perniagaan. Hal ini demikian kerana peniaga tidak perlu mengeluarkan kos untuk menyewa kawasan perniagaan serta mengupah pekerja pada kadar yang lebih optimum berbanding perniagaan konvensional. Kos untuk memulakan sesebuah perniagaan konvensional biasanya lebih tinggi tetapi kos sewa kedai, ubah suai bangunan, upah pekerja dan lain-lain dapat dikurangkan melalui perniagaan dalam talian. Sebaliknya, peniaga memerlukan kemahiran komunikasi yang tinggi bagi menjaga hubungan dengan pelanggan serta mengharapkan servis penghantaran yang digunakan melakukan tugas yang baik. Pengurusan perniagaan secara atas talian juga adalah lebih selamat dan mudah untuk diuruskan. Segala maklumat dan urusan jual beli yang berlaku direkod dan boleh disemak semula bagi tujuan audit dan sebagainya. Jelaslah bahawa perniagaan secara atas talian memberi kelebihan dari segi risiko kepada peniaga hari ini.", "Di samping itu, peniaga juga dapat memasarkan produk mereka ke pasaran global dengan menjalankan perniagaan secara atas talian. Capaian Internet yang tiada terhad telah menjadikan proses globalisasi masyarakat dunia menjadi semakin pantas. Kesannya, e-perdagangan telah menjadi penyumbang utama dalam industri perniagaan dunia secara amnya. Rentetan senario itu, usahawan tempatan perlu menaikkan tahap perniagaan mereka supaya sejajar dengan barisan usahawan di seluruh dunia bagi memecah pasaran global. Tamsilnya, perniagaan pakaian muslimah atau muslim wanita, hanya perlu menggunakan laman e-dagang yang menggunakan bahasa pengantar dunia iaitu Bahasa Inggeris untuk memasarkan produk mereka kepada golongan muslimah di serata dunia. Tambahan pula, media sosial juga telah menjadi medium perniagaan secara atas talian yang memudahkan pengguna global untuk membeli."]}, {"li": ["Kebaikan Dan Kepentingan Beriadah Dan Berekreasi Dalam Kehidupan Seharian", "Contoh Karangan\u00a0Kepentingan Riadah Dalam Kehidupan", "mengisi masa lapang", "memastikan kesihatan diri terjaga", "mengeratkan hubungan sesama keluarga atau rakan", "menjadi medium penyatuan rakyat", "mencabar kemampuan diri", "Menambah keyakinan dan motivasi diri"], "p": ["Seiring dengan era globalisasi yang penuh dengan cabaran ini, masyarakat kita ada yang terlalu taksub dengan mengejar kemewahan. Tanggapan kekayaan merupakan kunci kepada segala kesenangan sudah sebati dalam kehidupan mereka sehingga mereka alpa akan kepentingan aktiviti riadah yang menjadi salah satu amalan dalam mempraktikkan gaya hidup sihat. Riadah adalah senaman atau menggerakkan semua anggota tubuh badan dengan cara-cara tertentu. Banyak aktiviti riadah yang boleh diamalkan seperti berjoging dan menyertai senam robik yang tidak memakan masa yang lama dan mudah untuk dilakukan. Hendak seribu daya tak hendak seribu dalih yang bermaksud jika kita berusaha untuk memberikan masa melakukan aktiviti riadah nescaya kita akan berbangga dengan hasil usaha kita diwaktu kelak.", "Aktiviti riadah atau senaman ini adalah penting kerana ia wajar diamalkan dalam mengisi masa lapang seseorang. Jika di bandingkan dengan aktiviti lain seperti bermain permainan video atau melepak di kedai mamak, beriadah adalah aktiviti yang sihat untuk diamalkan. Kemudahan untuk melakuakan aktiviti rekreasi telah berkembang dan tidak memerlukan kos yang banyak untuk menggunakannya. Jadi, lebih baik kita melabur wang dalam melakukan aktiviti-aktiviti yang mendatangkan manfaat pada fizikal dan mental kita berbanding menghabiskan duit kepada aktiviti yang membuang masa dan sia-sia. Bak kata peribahasa Melayu, tepuk dada, tanya selera di mana sesuatu pekerjaan yang akan kita lakukan hendaklah difikirkan baik-baik menurut keyakinan diri kita sendiri.", "Selain itu, aktiviti-aktiviti rekreasi mampu menjadi medium perhubungan silaturrahim antara keluarga dan rakan-rakan. Jika kita imbas kembali pada zaman kanak-kanak kita, setibanya waktu petang kita akan keluar rumah untuk bermain di padang atau taman permainan bersama sesiapa sahaja yang ingin bermain bersama dan dari situ kita akan berkenalan dan menjadi rapat dengan rakan sepermainan kita. Aktiviti seperti bermain boling pada hujung minggu bersama keluarga dan rakan-rakan dapat merapatkan lagi hubungan antara satu sama lain di samping berhibur dan mengeluarkan peluh yang sihat. Bagi golongan pekerja pula, syarikat atau pejabat selalunya menganjurkan aktiviti rekreasi bersama sekurangnya setahun sekali bagi menambah nilai kekitaan antara rakan sekerja yang sekaligus menyumbang pada prestasi kerja yang lebih baik.", "Menyingkap dari sudut lain, aktiviti riadah dapat menyatukan rakyat kita yang terdiri daripada berbilang kaum. Bagi mengelakkan sentimen perkauman yang selalunya dijadikan isu oleh pihak yang tidak bertanggungjawab, kita sebagai warganegara Malaysia seharusnya melibatkan diri dengan aktiviti riadah tanpa mengira kaum, bangsa dan agama. Bak kata peribahasa melayu bersatu kita teguh, bercerai kita roboh. Sebagai contoh, skuad bola sepak kebangsaan yang terkenal dengan nama harimau malaya pernah mengharumkan nama negara di peringkat Komanwel dan pasukan tersebut terdiri daripada pelbagai kaum. Jadi marilah kita berganding bahu dalam menepis sentimen yang sensitif ini dengan beriadah bersama-sama kerana kekuatan kita pada penyatuan bukan perpecahan."]}, {"li": ["Punca Dan Cara Mengatasi Masalah Obesiti Dalam Kalangan Remaja", "Contoh Karangan Usaha-Usaha Pencegahan Masalah Obesiti Dalam Kalangan Remaja", "Mengamalkan pemakanan seimbang", "Menggalakkan aktiviti bersenam atau bersukan", "Mengehadkan penggunaan gajet", "Melakukan pemeriksaan kesihatan", "Menggalakkan minuman air kosong berbanding air bergula", "Memperbanyakkan buah-buahan dan sayur-sayuran"], "p": ["Kementerian Kesihatan Malaysia telah menyatakan bahawa lebih 30 peratus dalam kalangan remaja hari ini menghidapi masalah obesiti atau berat badan berlebihan. Perkara ini seharusnya memberi kebimbangan kepada masyarakat umum terutamanya ibu dan bapa kerana golongan ini terdedah kepada risiko menghidapi masalah kesihatan, penyakit kronik yang lain. Antaranya adalah penyakit diabetes, tekanan darah tinggi dan serangan angin ahmar atau jantung. Justeru, setiap di antara kita perlu mempunyai kesedaran dan sentiasa berwaspada supaya tidak tergolong dalam golongan yang mempunyai masalah obesiti. Masyarakat kita masih mempunyai stigma bahawa kegemukan atau masalah berat badan bersangkut-paut dengan genetik dan sebagainya. Namun, kita tidak boleh berdiam diri dan tidak melakukan apa-apa tindakan yang mengancam nyawa diri dan juga orang yang kita sayangi. Sebelum nasi menjadi bubur, wajar untuk kita bincangkan usaha-usaha pencegahan masalah obesiti dalam kalangan remaja.", "Prakarsa utama dalam mencegah masalah obesiti dalam kalangan remaja adalah memastikan mereka mengamalkan pemakanan yang seimbang. Golongan remaja perlu mendapat bimbingan daripada ibu dan bapa atau guru di sekolah tentang cara pemakanan yang betul dan tidak mudah terpengaruh dengan iklan yang dipromosikan di media. Pemakanan yang seimbang boleh dirujuk kepada piramid makanan di mana jumlah nutrisi yang terkandung dalam hidangan adalah penting dalam menentukan ianya pada kadar yang cukup atau berlebihan. Ringkasnya, pengambilan makanan yang berlemak dan tidak berkhasiat tinggi seperti makanan segera serta air berkarbonat hendaklah dielakkan. Tidak dinafikan bahawa makanan segera seperti mee segera dan sosej merupakan kegemaran masyarakat kita namun kita hendaklah mengubah perkara tersebut demi kesihatan yang lebih bermanfaat. Ibarat peribahasa Melayu, yang bulat tidak datang bergolek, yang pipih tidak datang melayang. Tegasnya, dengan mengamalkan pemakanan secara seimbang, remaja dapat mengelak daripda masalah obesiti dan penyakit jantung.", "Meninjau dari aspek lain, golongan remaja seharusnya melakukan aktiviti bersenam atau bersukan dengan lebih kerap. Hal ini demikian kerana generasi muda hari ini lebih gemar meluangkan masa lapang melayari Internet dan menonton hiburan di media-media elektronik. Situasi ini harus dibendung kerana kita sebenarnya mempunyai infrastruktur yang lengkap dalam gelanggang atau taman rekreasi bagi membolehkan masyarakat awam bersenam atau bersukan. Golongan remaja seharusnya mengambil kesempatan yang ada ini dengan mengisi masa lapang untuk malukan aktiviti riadah seperti bermain badminton atau futsal di gelanggang yang telah disediakan. Apabila menjelang dewasa, masa untuk bersukan atau beriadah sudah semakin terhad kerana kesibukan dalam hal-hal kerjaya masing-masing. Aktiviti-aktiviti fizikal ini akan membantu kita untuk membakar kalori atau lemak yang berlebihan serta merembes sisa-sisa toksik yang tidak diperlukan oleh badan kita. Malahan penyertaan dalam aktiviti bersenam dan bersukan memberi pelbagai manfaat lain yang bagus untuk kedua-dua kesihatan fizikal dan mental serta rohani individu yang mengamalkannya.", "Pada masa yang sama, masalah obesiti kanak-kanak dan dalam kalangan remaja boleh diatasi dengan cara mengehadkan masa penggunaan gajet seharian mereka. Tindakan ini merupakan peranan ibu dan bapa di rumah dalam mengawasi perilaku anak-anak terhadap penggunaan gajet seperti telefon dan komputer. Sekiranya masa penggunaan gajet mereka terlalu lama iaitu lebih daripada tiga hingga lima jam sehari, ia bukan sahaja akan mengancam kesihatan diri mereka tetapi memberikan kesan kepada kesihatan mata mereka. Terdapat sebahagian golongan muda yang terlalu obses dengan permainan video atau penggunaan gajet sehinggakan mereka tidak aktif dan lemah secara fizikal. Lebih-lebih lagi yang gemar memakan makanan ringan di mana kandungan gula dan lemaknya merupakan faktor utama masalah obesiti serta kerosakan gigi. Jika ibu dan bapa mampu memberi had waktu penggunaan gajet kepada anak-anak, mereka pasti dapat meluangkan masa yang ada dengan perkara berfaedah yang lain serta mendatangkan kesihatan diri mengelakkan obesiti. Mungkin sukar untuk mereka mengamalkannya pada permulaan tetapi ia adalah cara untuk memastikan diri mereka bebas daripada ancaman penyakit.", "Sebagai pelajar berminda kelas pertama, kaedah yang boleh dilaksanakan bagi membendung masalah obesiti dalam kalangan remaja adalah dengan melakukan pemeriksaan kesihatan. Budaya berjumpa dengan pengamal perubatan pada waktu kita sakit sahaja perlu diubah. Hal ini kerana kebanyakan penyakit boleh dirawat jika dikesan pada peringkat awal sebelum ia menjadi kritikal. Maka, golongan remaja seharusnya melakukan pemeriksaan kesihatan secara berkala di klinik kesihatan yang berdekatan sekurang-kurangnya enam bulan sekali. Dengan berjumpa doktor atau pegawai kesihatan, mereka dapat memeriksa tahap kesihatan diri kita serta mencadangkan gaya hidup yang sesuai untuk kita amalkan kerana hanya jauhari mengenal manikam. Tambahan pula, perkhidmatan kesihatan awam di negara kita adalah sangat berpatutan dan mudah untuk dikunjungi. Kesempatan ini seharusnya dimanfaatkan sepenuhnya oleh setiap ahli masyarakat terutamanya golongan remaja. Izharnya, bimbingan dan panduan daripada orang yang pakar dalam bidang yang kita tidak tahu adalah mustahak supaya kita terhindar daripada perkara yang tidak kita inginkan.", "Kesimpulan daripada perbincangan di atas adalah pelbagai usaha yang boleh dilakukan bagi mencegah masalah obesiti dalam kalangan remaja. Masalah ini seharusnya diberi perhatian kerana golongan remaja merupakan nusa yang bakal menjadi pemimpin masa hadapan negara. Justeru itu, setiap pihak terutamanya ibu, bapa dan rakan-rakan sebaya perlu berganding bahu bagai aur dengan tebing dalam memastikan remaja yang menghidapi masalah obesiti diberi rawatan yang terbaik. Pihak kerajaan perlu mencari punca obesiti dan mekanisme terbaik dalam memastikan setiap daripada rakyatnya mempunyai kesedaran berkaitan kesihatan dan seterusnya melahirkan generasi yang imun terhadap segala penyakit yang mampu dicegah. Bak kata pepatah, mencegah lebih baik daripada merawat. Dengan kegawatan ekonomi masa kini, kita tidak seharusnya dibebankan dengan beban kewangan dalam rawatan kesihatan serta ubat-ubatan yang berpunca daripada diri kita sendiri. Semoga kesedaran yang holistik dalam masyarakat konvensional akan timbul dan kesihatan umum menjadi agenda utama di negara kita dan juga seantero dunia."]}, {"li": ["Langkah-Langkah Mencegah Keracunan Makanan", "Contoh Karangan Langkah-Langkah Mencegah Keracunan Makanan", "mendidik cara mengenal pasti ciri-ciri makanan yang tidak boleh dimakan", "memastikan penyediaan makanan bersih", "membawa bekalan dari rumah", "pemantauan dan penguatkuasaan oleh pihak berkuasa", "kebersihan diri sebelum menjamu selera", "melancarkan kempen kesedaran tentang keracunan makanan"], "p": ["Langkah pertama adalah dengan mengenal pasti makanan yang ingin kita makan melalui rupa, bau dan rasa. Langkah ini adalah mustahak terutamanya untuk kanak-kanak kecil yang berselingah dalam bab keracunan makanan. Dari segi rupa, apabila membeli makanan mentah seperti ikan, kita perlu pastikan kulitnya bersinar dan berwarna terang dan tidak diselaputi oleh lendir yang tebal Matanya pula cerah dan tidak tenggelam. Makanan yang berbau hamis dan meloyakan sewajarnya tidak dimakan dan mempunyai risiko tinggi jika dimakan juga. Ibu bapa juga boleh mengajar anak-anak bagaimana rasa sesuatu makanan atau minuman yang telah basi kerana sebagai contoh di sekolah terdapat program susu percuma dan ia bergantung kepada celik akal anak-anak kecil ini untuk mengelakkan diri mereka daripada keracunan makanan.", "Seterusnya adalah dari segi penyediaan makanan dimana kebersihan dapur, pengusaha kantin atau restoran dan tukang masak berperanan dalam mengelak daripada keracunan makanan berlaku. Makanan yang dijamu atau dijual hendaklah dimasak sempurna seperti daging akan berwarna perang di bahagian dalamnya dan ikan yang telah dimasak mesti mudah dipisahkan isi dari tulang serta tidak berwarna merah jambu. Alatan memasak juga hendaklah sentiasa dibersihkan sebelum memasak dan selepas memasak. Cara menyimpan makanan mentah juga perlu mengikut cara penstoran yang tepat seperti\u00a0 ikan dan daging disimpan pada suhu yang rendah dan menutup atau membungkus bahan makanan yang ingin disimpan dengan baik. Intihannya banyak perkara perlu diambil serius dalam penyediaan makanan agar ia tidak tercemar daripada keracunan.", "Selain itu, tindakan yang boleh diambil bagi mengelakkan keracunan makanan adalah dengan menyediakan makanan kita sendiri di rumah dan membawanya ke sekolah atau tempat kerja sebagai bekalan. Ramai di antara kita hari ini sibuk dalam pekerjaan sehinggakan hal pemakanan ini diambil mudah dengan membeli makanan di restoran kerana kekangan masa. Apabila terkena keracunan makanan atau jatuh sakit barulah kita sedar dan mula mengambil tahu tentang pemakanan yang merupakan lumrah kehidupan seorang manusia. Bak kata peribahasa Melayu, sediakan payung sebelum hujan yang bermaksud kita seeloknya bersedia dalam segala perkara sebelum terkena kejadian yang tidak kita ingini. Dengan menyediakan makanan dari rumah kita dapat memastikan makanan kita bersih, disimpan dan dimasak dengan sempurna dan bebas daripada unsur-unsur keracunan.", "Seterusnya, langkah dalam mencegah keracunan makanan adalah dengan pemerkasaan pemantauan dan penguatkuasa daripada pihak berkuasa. Kementerian Kesihatan Malaysia telah pun mempunyai Bahagian Keselamatan dan Kualiti Makanan (BKKM) yang berperanan untuk memastikan keselamatan makanan dan mempertingkatkan keselamatan dan kualiti makanan melalui tanggungjawab dan akauntabiliti bersama berasaskan sistem pengurusan yang berkesan. BKKM akan memantau dan meletakkan gred kepada pengusaha makanan dalam tahap kebersihan dan kualiti penyediaan makanan mereka. Sistem pengredan ini mampu menjadi medium utama dalam mengelak keracunan itu berlaku. Jadi, ia bergantung kepada kita sebagai pelanggan untuk memastikan restoran atau kantin di sekolah mendapat gred yang terbaik agar kita terhindar daripada keracunan makanan. Kekerapan pemantauan dan penegasan dalam tindakan dan denda kepada pengusaha yang gagal mematuhi arahan hendaklah diperkasakan dengan lebih lagi supaya rakyat mendapat manfaat daripada tindakan tersebut."]}, {"li": ["Ciri-Ciri Remaja Berwawasan Kepentingan Kepada Pembangunan Negara", "Contoh Karangan Ciri-Ciri Remaja Yang Berwawasan", "Personaliti yang mulia", "Mempunyai ilmu pengetahuan yang tinggi", "Bersemangat patriotik", "Bertanggungjawab", "Tidak berputus-asa", "Berani mencuba sesuatu yang baru"], "p": ["Dasawarsa ini, sama ada kita sedar atau tidak lantaran terlalu dihidangkan dengan pembangunan negara yang semakin gah di persada dunia. Namun disebalik itu, kita acapkali tersentak oleh pelbagai permasalahan sosial yang dicetuskan oleh golongan remaja hari ini. Generasi muda merupakan pelapis yang akan menduduki tampuk pemerintahan negara pada masa akan datang. Sayang dan malang sekali, mereka tidak sedar akan obligasi yang terbeban di bahu mereka itu. Kelekaan dalam menikmati hiburan yang dihidangkan oleh teknologi hari ini bakal memberi kesan yang buruk kepada mereka. Justeru, setiap pihak perlu memainkan peranan masing-masing dalam mengubah persepsi dan tingkah laku golongan remaja dengan mengenal pasti apakah ciri-ciri remaja berwawasan?", "Remaja yang berwawasan adalah golongan remaja yang mempunyai personaliti yang mulia. Personaliti boleh didefinisikan sebagai tingkah laku, keperibadian dan akhlak seseorang. Remaja yang mempunyai personaliti yang mulia mempunyai tingkah laku yang sopan, saling hormat-menghormati dan mengamalkan\u00a0 nilai-nilai murni yang lain. Selain itu, menjaga kesihatan dengan bersukan dan memastikan kebersihan diri dan kawasan sekeliling di tahap yang baik adalah ciri personaliti yang mulia.\u00a0 Dengan personaliti yang sebegini, mereka akan mudah didampingi dan berkomunikasi dengan semua pihak tanpa mengira umur dan latar belakang. Mereka juga tidak akan terjebak dengan kemelut sosial yang mementingkan dunia hedonistik semata-mata serta berusaha untuk menghindarkan diri daripada bergaul dengan remaja-remaja yang bermasalah. Intihannya, remaja yang berwawasan adalah remaja yang mempunyai personaliti yang mampu membezakan yang mana kaca dan yang mana permata supaya tidak terjerumus ke dalam lembah kegagalan dalam kehidupan.", "Pada masa yang sama, remaja yang berwawasan juga perlu mempunyai ilmu pengetahuan yang luas dan tinggi. Ilmu pengetahuan merupakan faktor perdana untuk menjanakan kecemerlangan tamadun bangsa. Remaja yang mempunyai ilmu pengetahuan yang mencakupi semua bidang dapat membuat penilaian dan keputusan yang bijak dalam menghadapi era globalisasi yang serba mencabar akal dan minda. Golongan remaja perlu mengutamakan pembelajaran daripada melakukan perkara lain yang sia-sia. \u00a0Tidak dapat dinafikan bahawa tanpa keputusan yang cemerlang, remaja sukar melanjutkan pelajaran ke menara gading untuk merealisasikan segala impian mereka. Justeru, ketekunan dan tidak berputus-asa merupakan nilai yang mustahak dalam mendepani rintangan untuk menguasai ilmu pengetahuan. Persis kata peribahasa, hendak seribu daya, tak hendak seribu dalih.", "Di samping itu, bersikap patriotik terhadap negara adalah ciri-ciri remaja berwawasan. Hal ini demikian kerana, George Santayana pernah berkata, manusia yang melupai sejarah, pasti akan mengulanginya semula. Oleh itu, dengan menanam sikap cinta akan negara dalam golongan remaja, ia pasti dapat membantu negara dari segi kemajuan dan potensi untuk berjaya bersaing dengan negara yang lain. Mereka juga tidak akan mudah terpengaruh dalam segala bentuk penjajahan sama ada dari segi mental, intelektual, hiburan dan sebagainya. Para remaja yang berwawasan akan memastikan budaya, tradisi dan warisan negara dipelihara di samping mengejar kemajuan yang diacu sendiri oleh air tangan mereka. Jiwa patriotik yang menebal ini akan menjamin keharmonian negara dan sekali gus berupaya menjaga maruah negara di pentas global.", "Akhir sekali, ciri-ciri remaja yang berwawasan adalah remaja yang sedar dan melaksanakan tanggungjawab masing-masing dengan baik. Perjalanan kita sebagai manusia dari kecil sehingga dewasa banyak berubah apabila kita mempunyai tanggungjawab sama ada sebagai seorang pelajar, seorang anak dan seterusnya menjadi ketua keluarga. Justeru, linkungan usia remaja merupakan masa yang penting bagi seseorang individu untuk belajar menggalas tanggungjawab supaya di masa hadapan ia menjadi sesuatu perkara yang mudah. Remaja yang berwawasan akan melaksanakan tugas atau tanggungjawab mereka sebagai pelajar dengan mendapatkan kecemerlangan akademik dan kokurikulum. Manakala tanggungjawab sebagai anak pula sentiasa menjaga hati budi dan membalas jasa ibu bapa mereka dengan membantu menyelesaikan kerja-kerja rumah. Kesannya, golongan remaja ini akan lebih matang apabila diamanahkan dengan tanggungjawab yang lebih berat pada masa akan datang."]}, {"li": ["Kepentingan Dan Manfaat Amalan Membaca Kepada Masyarakat", "Contoh Karangan Kebaikan Amalan Membaca Kepada Masyarakat", "menambah ilmu pengetahuan", "mengisi masa lapang", "menambahkan perbendaharaan kata", "meningkatkan pencapaian bahasa", "meningkatkan ekonomi negara", "mengetahui berita atau isu semasa"], "p": ["Dalam meniti era globalisasi ini, amalan membaca dalam kalangan masyarakat terutamanya generasi muda semakin pudar. Terdapat kajian yang menyatakan purata pembacaan buku oleh setiap rakyat Malaysia hanya dua buah buku sahaja setahun. Angka ini adalah rendah untuk sebuah negara yang sedang pesat membangun dan mempunyai visi untuk bersaing dengan negara maju yang lain. Pelbagai inisiatif seperti Program NILAM di peringkat sekolah dan penganjuran pesta buku telah diadakan tetapi ia seperti mencurahkan air ke daun keladi. Kesedaran yang rendah dalam kalangan masyarakat untuk menjadikan amalan membaca sebagai tabiat kehidupan akan merugikan kita. Justeru, kita perlu kupas kebaikan yang diperoleh sekiranya kita mengamalkan budaya membaca.", "Amalan membaca juga dapat membantu menambah perbendaharaan kata yang mungkin kita tidak pernah tahu sebelum ini. Tidak dinafikan bahawa ketika kita membaca, kita akan menjumpai perkataan yang tidak pernah kita lihat sebelum ini. Perkara ini akan membuatkan kita mencari definisinya untuk mengetahui maknanya dengan lebih lanjut. Tambahan pula, pada era ledakan sains dan teknologi ini, penguasaan bahasa asing seperti bahasa Inggeris amatlah penting untuk menjamin kehidupan yang lebih baik pada masa hadapan. Oleh itu, pembacaan buku-buku berbahasa asing dapat meningkatkan kosa kata dalam bahasa tersebut sekali gus mendorong kita untuk menguasai bahasa tersebut. Seperti peribahasa Melayu, sehari selembar benang, lama-lama menjadi kain."]}, {"li": ["Kebaikan Dan Kepentingan Menjaga Kesihatan Dan Kebersihan Diri", "Contoh Karangan Kepentingan Menjaga Kesihatan Dan Kebersihan Diri", "meningkatkan produktiviti kehidupan", "menghindari penyakit dan masalah kesihatan", "mendisiplinkan diri", "menonjolkan imej dan perwatakan yang menarik", "mewujudkan persekitaran yang indah dan tenang", "memupuk perpaduan"], "p": ["Dasawarsa ini, sama ada kita sedar atau tidak lantaran terlalu dihidangkan dengan pembangunan negara yang semakin gah di persada dunia. Namun disebalik itu, kita acapkali tersentak oleh pelbagai masalah kesihatan dan penyakit berjangkit yang semakin meningkat dalam kalangan masyarakat domestik dan antarabangsa. Polemik ini boleh dikurangkan dengan mengamalkan dua perkara asas iaitu menjaga kesihatan dan kebersihan diri. Amalan ini mungkin dipandang remeh oleh sesetengah orang tetapi ia merupakan kunci utama dalam memastikan kelansungan hidup seseorang pada ketika ini. Kita sering kali digalakkan untuk bersenam, bersukan, membasuh tangan dan bergotong-royong membersihkan kawasan sekitar. Oleh itu, wajar untuk kita mengetahui apakah kepentingan mengamalkan aktiviti tersebut demi menjaga kesihatan dan kebersihan diri.", "Di samping itu, menghindari penyakit berjangkit dan masalah kesihatan juga merupakan kepentingan dalam menjaga kesihatan dan kebersihan diri. Tamsilnya, apabila seseorang itu aktif bersukan, kekuatan sistem kardiovaskular individu tersebut akan bertambah kuat dan dapat menghindar daripada serangan jantung.\u00a0 Selain itu, amalan membasuh tangan menggunakan sabun selama 20 saat juga adalah penting agar kita tidak membawa bakteria atau virus yang mungkin dibawa oleh kita tanpa disedari. Amalan gotong-royong membersihkan kawasan sekitar juga dapat membantu mencegah pembiakan nyamuk aedes dan sisa lain yang mampu menjadi punca kepada penyakit-penyakit berjangkit. Kesannya, masyarakat dapat hidup dengan sejahtera tanpa merisaukan maslah kesihatan atau penyakit berjangkit.", "Pada waktu yang sama, amalan menjaga kesihatan dan kebersihan diri adalah penting bagi memupuk sikap disiplin dalam setiap individu. Hal ini demikian kerana, apabila individu tersebut ingin melaksanakan aktiviti seperti bersukan, mereka perlu mematuhi peraturan dan etika dalam aktiviti tersebut. Sebagai contoh, sukan olahraga dimana atlet perlu mengikuti jadual latihan dan konsisten untuk menjaga kekuatan fizikal dan mental sebelum menyertai kejohanan tertentu. Selain itu, dari sudut kebersihan, amalan memberus gigi di waktu pagi telah pun menjadi rutin harian semua manusia. Secara tidak langsung, perkara di atas telah membuatkan kita untuk lebih berdisiplin berbanding dahulu hasil daripada usaha untuk menjaga kesihatan dan kebersihan diri.", "Seterusnya, penjagaan kesihatan dan kebersihan diri penting kerana ia dapat menonjolkan imej dan perwatakan yang menarik seseorang individu. Jika anda perlu menemuduga calon pekerja anda, apakah kriteria yang anda utamakan terlebih dahulu? Sudah semestinya calon yang mempunyai perwatakan menarik beserta pakaian yang rapi dan imej yang kemas. Mutakhir ini, pelbagai produk kesihatan yang boleh membantu kita untuk mendapatkan imej yang menarik di samping baik untuk kesihatan. Contohnya, penggunaan gel rambut dapat membantu golongan lelaki merapikan rambut mereka dengan kemas agar ia kelihatan elok di mata setiap orang yang memerhati. Natijahnya, apabila imej dan perwatakan yang menarik hasill daripada penjagaan kesihatan dan kebersihan diri, ia akan memudahkan kita untuk bergaul dengan orang ramai serta diterima oleh masyarakat."]}, {"li": ["Peranan Masyarakat Dalam Membendung Dan Membanteras Jenayah Negara", "Contoh Karangan Tanggungjawab Masyarakat Dalam Membendung Jenayah Negara", "melaporkan kegiatan jenayah", "menunjukkan teladan yang baik", "menganjurkan acara kemasyarakatan", "memperkasa pendidikan sivik", "membentuk jawatankuasa keselamatan", "mempelajari seni mempertahankan diri"], "p": ["Dalam meniti arus kemodenan ini, kita sering kali digemparkan dengan berita perlakuan jenayah-jenayah yang berlaku dalam negara sehingga membuatkan kita bimbang akan keselamatan diri dan orang yang tersayang. Peningkatan kes-kes jenayah yang semakin hari semakin banyak amat merunsingkan kita sebagai penduduk tanah air ini. Jenayah seperti gengsterisme, vandalisme, bunuh, rogol, ragut, pengedaran dadah, rasuah, pelacuran dan sebagainya kerap menghiasi dada-dada akhbar, dan media massa yang lain. Pelbagai mekanisme yang telah diusahakan oleh pihak kerajaan untuk membantu mengurangkan kadar jenayah yang berlaku dalam negara namun perlakuan negatif ini sentiasa menemui jalan untuk dilakukan oleh orang yang tidak bertanggungjawab. Oleh itu, kita sebagai masyarakat haruslah memainkan peranan dalam membendung perlakuan jenayah yang merosakkan keharmonian negara yang kita cintai.", "Masyarakat sebenarnya merupakan mata-mata kepada semua pihak berkuasa yang menjadi badan pelaksana undang-undang negara. Keupayaan pegawai polis untuk memastikan tiada sebarang jenayah berlaku adalah mustahil. Namun, kita sebagai warganegara yang prihatin sewajarnya melaporkan setiap perlakuan yang mencurigakan dan mempunyai unsur jenayah kepada pihak berkuasa seperti polis dan sebagainya. Kecanggihan teknologi hari ini memberikan kelebihan kepada kita untuk merakam atau mengambil gambar sebagai bukti perlakuan jenayah berlaku dalam pemerhatian kita. Pemasangan kamera di kereta telah menunjukkan contoh terbaik penggunaan teknologi masa kini untuk mencekup pelaku jenayah trafik. Justeru, tindakan melaporkan perlakuan jenayah adalah tanggungjawab utama masyarakat dalam membanteras perlakuan jenayah dalam negara.", "Pada masa yang sama, kita sebagai ahli masyarakat seharusnya sentiasa menunjukkan teladan yang baik kepada orang sekeliling kita. Pengaruh orang sekeliling seperti rakan sekerja, keluarga atau rakan sekolah memberi impak kepada perlakuan seseorang individu itu. Jika baik pengaruh sekelilingnya maka baiklah tingkah laku mereka dalam menghadapi liku-liku kehidupan. Tetapi jika orang sekeliling kita memberi pengaruh negatif maka buruklah implikasinya kelak kepada diri dan masyarakat terutamanya. Persis kata mutiara, buat baik berpada-pada, buat jahat jangan sekali. Maka, masyarakat konvensional ini perlu berubah menjadi inteligensia dalam memastikan nilai kehidupan kita bertambah baik dan membuang perlakuan negatif dalam diri dan masyarakat. Prakarsa ini boleh dijayakan juga dengan input daripada media massa dan kerajaan kerana pengaruh mereka dalam membuka mata dan pandangan hati setiap ahli masyarakat.", "Selain itu, bagi mengelakkan aktiviti-aktiviti jenayah ini sering berlaku, kita boleh\u00a0menganjurkan acara kemasyarakatan yang melibatkan semua orang tanpa ada had umur dan latar belakang. Dewasa ini, pelbagai syarikat-syarikat koporat yang semakin berjaya dan mereka seharusnya\u00a0 melaksana tanggungjawab sosial korporat mereka dengan lebih berkesan. Aktiviti seperti gotong-royong dan pembersihan kawasan perumahan atau tempat-tempat awam dengan penyertaan setiap ahli masyarakat akan memastikan masa terluang yang ada digunakan untuk faedah bersama. Tambahan pula, aktiviti sukan seperti futsal, larian maraton dan berbasikal yang semakin mendapat perhatian belia terutamanya perlulah disemarakkan agar mereka dapat manfaat yang berguna untuk diri dan masa santai mereka digunakan sebaiknya serta membendung perlakuan jenayah. Secara tidak langsung, masyarakat bersukan akan melahirkan masyarakat yang mengamalkan gaya hidup sihat.", "Seterusnya, pendidikan sivik dan moral dalam kalangan pelajar wajar untuk diperkasakan supaya masyarakat mendapat manfaat dalam mencegah perlakuan jenayah. Bak kata peribahasa Melayu, melentur buluh biarlah dari rebungnya yang bermaksud kita seharusnya mendidik anak bangsa kita dari kecil dengan nilai-nilai sivik dan murni yang kita inginkan supaya kelak membuahkan hasil yang baik. Pemerkasaan pendidikan sivik ini akan membantu golongan pelajar untuk lebih berfikiran terbuka dan kritis dalam menilai sesuatu situasi yang berlaku dalam kehidupan. Penayangan atau pertunjukkan senario yang sering berlaku dalam masyarakat kemudiannya dijelaskan dan ditelusuri bersama oleh guru dan pelajar dalam pendidikan sivik akan membantu mereka menjadi lebih waras dan bertoleransi dalam masyarakat kita yang majmuk ini. Sikap keterbukaan dan toleransi akan membantu kita menambah kesepaduan kaum dan menyemarakkan kehidupan bermasyarakat tanpa ancaman jenayah.", "Kesimpulannya, pelbagai peranan yang penting harus dilaksana oleh setiap ahli masyarakat dalam membendung jenayah negara. Kita perlu berganding bahu bagi memastikan langkah yang proaktif diambil supaya kadar jenayah yang\u00a0membawa virus epidimik ini dan akan menjatuhkan imej negara di mata dunia dapat dikurangkan. Seterusnya, ia dapat menjamin keselamatan diri dan keluarga kita serta memberikan harapan yang tinggi untuk generasi masa hadapan berasa selamat dan hidup aman sentosa. Tindakan tegas pihak berkuasa dan keprihatinan masyarakat akan memastikan kita diri sama tinggi dan duduk sama rendah dengan negara lain yang selamat untuk didiami dan cemerlang dalam pelaksanaan aktiviti ekonomi mereka. Negara yang selamat akan menarik perhatian seantero dunia dalam menjadi contoh sekaligus dapat membantu dunia mencegah jenayah antarabangsa."]}, {"li": ["Sinopsis & Tema Novel Tirani (Komsas Tingkatan 5 SPM)", "1) Sinopsis", "2) Tema", "3) Persoalan", "4) Watak dan perwatakan", "5) Plot", "6) Latar", "7) Gaya Bahasa", "8) Nilai", "9) Pengajaran", "Seorang yang gigih \u2013 Sebagai pengusaha Chalet Tanjung Emas, Waheeda berusaha sedaya upaya untuk mengembangkan perniagaan di bawah sektor pelancongan tersebut.", "Seorang yang penyayang \u2013 Waheeda yang terlalu mencintai suaminya telah mengalami masalah kemurungan akibat Zahid yang menceraikannya", "Seorang yang berani \u2013 Waheeda membuat pinjaman baharu daripada tabung usahawan siswazah, Bank Pembangunan untuk membeli Chalet Iwani-Iwani", "Seorang yang menghargai budaya dan warisan bangsa \u2013 Waheeda meminta Izzati menggantung Kain Pua Kumbu Sarawak di atas pintu masuk Restoran Iwani dan Kafe Iwani di Chalet Aya \u2013 Sajinah, Camerons Highlands untuk mengekalkan budaya dan warisan peribumi Sarawak", "Seorang yang tidak bersyukur atas kurniaan ciptaan Tuhan \u2013 Waheeda berkeinginan membuat pembedahan kosmetik pada hidungnya walaupun tidak mendapat persetujuan daripada ibu bapanya.", "Ibu kepada Waheeda", "Seorang yang penyayang \u2013 Raidah sanggup ke Singapura semata-mata untuk menemani anak gadisnya menjalani pembedahan mata dan hidung di Silicon Medical Center (SMC), Singapura.", "Seorang yang menghargai budaya dan warisan bangsa \u2013 Raidah menyediakan hidangan tradisional masyarakat Sarawak contohnya pansuh manok, terubuk panggang dan bubur pedas untuk hidangan para tetamu yang menginap di chalet mereka", "Bekas ibu mertua Waheeda", "Seorang yang penyayang \u2013 telah membawa sejambangan bunga dan sekeping kad ucapan yang kononnya daripada Zahid untuk menjaga perasaan menantunya, Waheeda", "Seorang yang bijak \u2013 meminta Waheeda dan Ghazi mengambil alih perusahaan Chalet Iwani-Iwani sebelum pihak bank menyita segala aset perniagaan beliau.", "Anak kepada Waheeda", "Seorang yang menghargai budaya dan warisan bangsa \u2013 Waheeda meminta Izzati menggantungkan Kain Pua Kumbu Sarawak di atas pintu masuk Restoran Iwani", "Suami/ bekas suami kepada Waheeda", "Seorang yang menyesal dan insaf akan kesilapan yang telah dilakukan \u2013 Zahid mengakui kesalahannya dan menangis keran menyesal atas perbuatan lampaunya menceraikan Waheeda tanpa usul periksa dan mempertikaikan status kelahiran anak kandungnya, Izzati.", "Seorang yang menghargai hubungan persahabatan \u2013 Bazilah telah membenarkan Waheeda tinggal bersama-sama dengannya ketika berada di Singapura", "Waheeda melayari laman sesawang berkaitan kecantikan dan pembedahan kosmetik", "Waheeda mempunyai keinginan yang tinggi untuk melakukan pembedahan plastik pada wajahnya yang bertujuan untuk membaiki, memulih dan menjaga kekemasan diri", "Monyet belanda telah menyerang Chalet Tajau Emas menyebabkan suasana menjadi kelam-kabut", "Monyet tersebut telah menyerang dan menggigit muka Waheeda", "Waheeda dibawa ke hospital oleh Raidah dan Fadhil. Dr. Zakaria telah menjahit luka pada kulit pipi dan hidung Waheeda", "Waheeda ke Singapura untuk bertemu dengan Dr. Alma Hollis Chen yang bertugas di Silicon Medical center (SMC) yang akan menguruskan proses pembedahan mata dan hidungnya.", "Waheeda menjalani pembedahan pembetulan pada kelopak matanya yang dijalankan oleh Dr. Shirrim Ghazizadeh manakala pembedahan hidungnya dijalankan oleh Dr Averroes atau Dr. Rushdi", "Halloway dan Dr. Rushdi membuat kejutan mengunjungi penginapan Waheeda di Matang dan kedatangan mereka mencetuskan rasa cemburu suaminya", "Waheeda telah berbual panjang dan lama sehingga menimbulkan krisis antara Zahid dengan Waheeda kerana cemburu dan Zahid tidak pulang ke bilik tidurnya", "Waheeda selamat melahirkan bayi perempuan di bilik wad eksklusif Hospital Pakar Normah, Zahid tidak datang menjenguk bayinya.", "Zahid mempertikaikan status Izzati sebagai anak kandungnya dan Waheeda telah meminta dan merayu suaminya melihat hasil laporan DNA.", "Zahid menceraikan Waheeda dengan talak satu disebabkan faktor cemburu dan sikap curiga.", "Waheeda mengalami masalah kemurungan dan meroyan akibat tindakan Zahid yang kejam keran dia terlalu mencintai suaminya", "Ghazi dan Raidah menemani Waheeda ke Pusat Rawatan Islam (Pusrawi) Kuala Lumpur untuk mendapatkan khidmat rawatan dan kaunseling", "Waheeda dan Ghazi telah membeli dan mengusahakan Chalet Iwani-Iwani milik Pak Cik Aziz yang terletak di Cameron Highlands dengan menukarkan nama chalet itu kepada Aya-Sajinah", "Selepas 20 tahun,\u00a0 Zahid dan Aiman secara kebetulan menginap di chalet Aya-Sajinah dan bersembang tentang pelbagai perkara termasuk perihal keinsafannya atas kesilapan masa silam.", "Zahid apabila memberitahu dan mengesahkan bahawa Izaati merupakan anak kandungnya dan Waheeda, ibu Izzati merupakan insan yang dicarinya selama ini.", "Zahid meluahkan penyesalannya atas kesalahan besarnya terhadap Waheeda dan anak kandung mereka, Izzati. Lais cuba mententeramkan perasaan Zahid dan Waheeda manakala Izzati pula memujuk ibunya agar memaafkan bapanya, Zahid.", "Imbas kembali \u2013 Waheeda terkenang kata-kata semangat ayahnya semasa dalam kereta dalam perjalanan pulang dari banglo mewah Pak Cik Aziz, mengatakan bahawa insan tanpa kejayaan umpama mati sebelum ajal", "Imbas muka \u2013 Semasa menantikan kedatanagn doktor untuk menjalankan pembedahan ke atas Waheeda, dia membayangkan keadaan dirinya disembelih hidup-hidup semasa proses pembedahan itu nanti.", "Saspens \u2013 Peristiwa apabila Zahid bertemu anak kandungnya Izzati. Pembaca tertanya-tanya apakah penerimaan Zahid. Akhirnya Zahid tidak dapat menerima hakikat Izzati sebagai anak kandung kerana tidak mempunyai ciri-ciri persamaan dengannya.", "Kejutan \u2013 Peristiwa Waheeda menunjukkan keputusan DNA kepada Zahid. Zahid mempertikaikan keputusan tersebut dan telah menuduh Waheeda bersubahat dengan pakar DNA", "Monolog \u2013 Waheeda bermonolog ketika teruja untuk melakukan pembedahan plastik pada wajahnya.", "Masyarakat yang gigih menempuh cabaran & dugaan \u2013 Waheeda cekal mengharungi liku-liku yang manis dalam rumah tangga bersama-sama Zahid sehingga beroleh seorang cahaya mata", "Masyarakat yang mengamalkan nilai kasih dan sayang \u2013 Waheeda terlalu mencintai suaminya telah mengalami masalah kemurungan setelah Zahid menceraikannya", "Masyarakat yang bijak \u2013 Waheeda mendapatkan khidmat kawannya untuk menyerahkan sampel rambut suaminya, anaknya dan dirinya sendiri bagi melakukan ujian DNA", "Masyarakat yang tabah \u2013 Waheeda tabah mendidik dan membesarkan anaknya sejak lahir disamping menguruskan perniagaan pelancongannya setelah diceraikan suaminya", "Masyarakat yang menghargai budaya dan warisan bangsa \u2013 Raidah menyediakan hidangan tradisional masyarakat Sarawak seperti pansuh manok, terubuk panggang dan bubur pedas untuk para tetamu yang menginap di chalet mereka", "Chalet Tajau Emas \u2013 Hidung dan muka Waheeda cedera kerana dia diserang oleh seekor monyet.", "Bilik wad Hospital Pakar Norman \u2013 Waheeda melahirkan Izzati.", "Di rumah bapa saudara Bazilah di Yishun, Singapura \u2013 Raidah datang secara mengejut untuk menemani Waheeda dan memberikan sokongan moral kepadanya sebelum menjalani pembedahan.", "Silicon Medical Center (SMC), Singapura \u2013 Waheeda menjalani pembedahan hidung dan pipinya.", "Di Flamingo Resort, Singapura \u2013 Waheeda berkenalan dengan Zahid.", "Di Aya-Sajinah, Cameron Highlands \u2013 Zahid mengakui kesalahannya dan meminta maaf daripada Izzati dan Waheeda.", "Pada waktu pagi \u2013 Waheeda disorong ke bilik bedah pada hari Rabu, pukul 11.30 pagi untuk menjalani pembedahan plastik pada wajahnya.", "Pada waktu tengah hari \u2013 Waheeda makan tengah hari di sebuah restoran bersamasama Nurjihan.", "Pada waktu petang \u2013 Waheeda pergi ke Cafe Iwani pada waktu petang dan melihatLais serta Izzati sedang berbual-bual dengan Zahid.", "Pada waktu malam \u2013 Waheeda menghantar e-mel kepada Ghazi untuk berceritatentang rawatan integrasi yang bakal dijalaninya", "Diksi Bahasa Inggeris: Health, Shopping Mall, Business", "Diksi Bahasa Arab: Al Fatihah, Assalamualaikum", "Diksi Melayu Sarawak: Kerisit kerumun, bertekul, mereya, jembuk", "Peribahasa: senyum kambing, buah fikiran, ulat buku, terasa ada udang disebalik batu", "Simile: Berlari ke rumah macam pelesit, kelihatan ceria bagaikan bunga cina kembang pagi", "Personafikasi: rasa kesal mulai mengasak benak, ciuman ibu berdecit singgah di pipi", "Metafora: dari suak dahi ke tebing dagunya,", "Hiperbola: Hujan gerimis hilang di lautan senyap, kesan ubat penahan sakit yang meloyakan merobek-robek dadanya.", "Paradoks: Walaupun miskin barta tetapi ornag Melayu memang kaya ketawa, natijahnya sama seperti tidur sebantal tetapi mimpi lain-lain."], "p": ["Novel ini mengisahkan tentang kisah seorang gadis yang mahu menjadi cantik dan berhidung mancung kerana hidungnya pesek. Gadis yang bernama Waheeda juga ingin mengecapi kemajuan atas anma dirinya dalam bidang pelancongan sehingga suaminya, Zahid mengatakan bahawa Waheeda\u00a0 telah mengabaikan batas-batas pergaulan sebagai isteri. Waheeda telah membuat kebetulan hidungnya yang kebetulan digigit monyet dengan melakukan pembedahan rekonstruksi wajah untuk menjadi lebih cantik. Dengan kecantikan yang dibentuk, maka datanglah kejayaan dalam kerjayanya. Bidang pelancongan yang diterokainya telah mempertemukan suaminya dengan anak rakan niaganya di Sarawak Datuk Yasser. Kecantikan dan kejayaan yang dicapai oleh Waheeda tidak menjamin kebahagiaan rumah tangga malah merosakkan kehidupannya. Kecantikannya menyebabkan tugasnya bertambah berat dan harapan prang terhadapnya melambung tinggi sehingga Waheeda tidak larat memikulnya. Cinta Waheeda terhadap suaminya begitu mendalam sehingga jatuh sakit jiwa setelah diceraikan oleh suaminya. Penceraian berpunca daripada wajah anaknya yang tidak ada mewarisi kecantikannya dan ditambah rasa cemburu oleh Zahid. Akhirnya, Waheeda bertekad untuk berjaya dan berdikari dalam bidang pelancongan dengan menguruskan sebuah chalet di Cameron Highland. kemajuan chalet yang diusahakan oleh Waheeda dan anaknya Izzati telah menarik kehadiran ramai pelancong termasuklah Zahid. Akhirnya mereka dipertemukan di chalet tersebut. Namun, disudut hati Waheeda dan Zahid terserlah satu falsafah hidup bahawa kecantikan seseorang hanyalah satu Tirani."]}, {"li": ["Sinopsis Dan Tema\u00a0Novel Silir Daksina (Komsas Tingkatan 5 SPM)", "1) Sinopsis", "2) Tema", "3) Persoalan\u00a0", "4) Watak & Perwatakan", "5) Plot", "6) Latar", "7) Gaya Bahasa", "8) Nilai\u00a0", "9) Pengajaran", "Anak kepada Umi dan Abdullah Kayan", "Seorang remaja yang berbakat dalam bidang seni sastera (memenangi pertandingan mendeklamasikan puisi dan menulis sajak serta puisi)", "Seorang anak yang penyayang (menyayangi umi, walid, ayah kadungnya dan adik tiri)", "Seorang yang baik hati (Haiqal memujuk Ratna yang menangis kerana kurang cemerlang dalam keputusan SPM)", "Sorang yang taat pada perintah agama (Haiqal menunaikan solat Subuh apabila tiba di stesen bas Batu Pahat sebelum tiba di kampung ayahnya", "Anak kepada Tauke Ling", "Seorang yang fasih berbahasa Melayu", "Seorang yang pandai mendeklamasikan puisi (pernah memenangi pertandingan mendeklamasikan sajak semasa di sekolah rendah)", "Seorang yang suka memasak (gemar memasak makanan yang pedas)", "Ayah kandung Haiqal", "Seorang yang cintakan sastera (sanggup berpisah daripada isterinya berbanding bidang sastera)", "Seorang yang penyayang (merindui dan menyayangi Haiqal)", "Seorang penari zapin (penari zapin di Kampung Seri Purnama)", "Seorang yang sangat rajin (melakukan dua kerja iaitu pada waktu pagi menoreh getah, manakala waktu petang menjual pisang dan pinang di pekan)", "Seorang yang murh hati (suka membelanja kawan-kawan di warung)", "Seorang yang jujur dan amanah (menguruskan harta peninggalan ayah Haiqal dengan baik)", "Seorang yang minat dalam perniagaan (mengambil alih pengurusan gerai makan daripada ibunya.", "Seorang yang suka mengusik (mengusik Haiqal yang leka berkhayal)", "Seorang pendengar yang setia (sudi mendengar masalah yang dihadapi oleh Haiqal)", "Ibu kepada Haiqal. Bercerai dengan ayah kandung Haiqal sejak Haiqal kecil dan berkahwin dengan walid", "Seorang usahawan berjaya (umi mempunyai kedai batik di Pasar Payang)", "Seorang yang penyayang (menyayangi Haiqal sehingga tidak membenarkan ayah kandung Haiqal menjaga Haiqal)", "Seorang yang ego (tidak suka dan hargai bakat seni bekas suaminya)", "Haiqal mempunyai konflik jiwa untuk mengenali ayah kandungnya, Abdullah Kayan.", "Konflik timbul setelah dia menerima manuskrip yang merupakan tulisan ayah kandungnya daripada See Hwa", "Haiqal telah diberitahu bahawa walid bukan ayah kandungnya sebelum memasuki sekolah tadika", "Haiqal tidak dapat menziarahi arwah ayahnya kerana dia sedang menghadapi peperiksaan UPSR", "Kisah Abdullah bin Kayan diceritakan dalam manuskrip Cikgu Amirulnizam/ Zikgu Zam di kampung halamannya, Kampung Seri Purnama.", "Amirulnizam bertugas sebagai cikgu di sekolah rendah dan aktif dalam aktiviti sastera dan budaya", "Cikgu Zam menghidupkan semula kumpulan zapin D\u2019Purnama yang telah terkubur dan Balai Raya menjadi merisah dengan pelbagai aktiviti zapin dan sastera yang lain.", "Cikgu Zam juga mempunyai bakat dalam bidang penulisan novel, cerpen dan puisi", "Tauke Lim, Pak Cik Bakar, Haji Salleh dan orang-orang kampung yang lain menyokong Cikgu Zam", "Cikgu Zam bercadang untuk menubuhkan Aksara di kampung tersebut tetapi kehidupannya dirasakan kosong kerana anaknya tiada di sisi.", "Oleh sebab itu, dia menumpahkan kasih dan sayangnya terhadap anaknya kepada Ai Ling", "Cikgu Zam telah menghidap penyakit dan dirahsiakannya", "Sebelum akhir hayatnya, Cikgu Zam telah menulis sebuah amsnuskrip dan diserahkan kepada Ai Ling untuk diserahkan kepada anaknya.", "Setelah dia meninggal dunia, manuskrip tersebut dihantar oleh Ai Ling kepada Haiqal yang berada di Kuala Terengganu", "Haiqal berasa rindu kepada ayahnya dan ingin menjejaki kehidupan ayahnya di Kampung Seri Purnama, Parit Raja, Batu Pahat.", "Haiqal tahu bahawa uminya tidakakan membenarkan hasratnya", "Haiqal telah menceritakan konflik yang sedang dihadapinya kepada Ratna di kedai makan milik Ratna.", "Haiqal berbincang dengan umi dan walidnya tentang hasratnya selepas selesai menunaikan solat maghrib", "Umi Haiqal tidak membenarkannya ke kampung arawah ayahnya.", "Umi mengugut Haiqal untuk tidak memberikan wang kepadanya jika dia ingin meneruskan hasratnya.", "Walid memahami perasaan haiqal dan merestukan serta menampung perbelanjaan Haiqal untuk ke Batu Pahat", "Haiqal tiba di Kampung Seri Purnama dan menjejaki bekas kenalan arwah bapanya", "Haiqal juga mencadangkan menghidupkan semula kumpulan zapin D\u2019Purnama", "Justeru segala latihan dan persiapan dilakukan. Haiqal telah memberitahu umi dan walidnya tentang perancangannya", "Lazim yang sepatutnya berpasangan dengan Haiqal telah ditimpa kemalangan jalan raya dan Haji Salim mencadangkan See Hwa menggantikan tempat Lazim", "Persembahan Haiqal dan See Hwa mendapat sambutan Yang Berhormat datuk Syaiful Azizi dan penduduk kampung", "Haiqal ternampak umi, walid dan adik tirinya menyaksikan persembahannya dan berasa amat gembira", "Pemerian \u2013 penulis menceritakan Tauke Lim yang sudah tinggal di kampung tersebut", "Imbas kembali \u2013 ingatan Haiqal terhadap peristiwa dimana dia hampir terlanggar seornag budak kecil", "Saspens \u2013 peristiwa dimana Haiqal diberitahu oleh uminya bahawa walid bukan ayah kandungnya", "Kejutan \u2013 Haiqal terkejut apabila umi, walid dan adir tirinya datang pada malam persembahan tarian zapin walaupun uminya melarang haiqal untuk menyertainya.", "Monolog \u2013 Cikgu Zam menrindui anaknya, Haiqal", "Kuala Terengganu \u2013 Rumah Umi dan Walid", "Kampung Seri Purnama \u2013 Rumah ayah kandung Haiqal", "Balai Raya Kampung Seri Purnama \u2013 Tempat simpanan album, novel, bahan sastera yang menunjukkan kegiatan ayah Haiqal dalam bidang sastera dan budaya", "Gerai Makan milik ratna \u2013 Haiqal dan ratna berbual-bual di gerai makan tersebut sambil menikmati makanan yang disediakan", "Rumah Tauke Ong \u2013 Haiqal ke rumah Tauke Ong untuk memujuk See Hwa supaya berpasangan dengannya untuk menari Zapin.", "Pusara Abdullah Bin Kayan \u2013 Haiqal telah membacakan yasin dan berdoa agar ayahnya ditempatkan di sisi orang yang baik-baik", "Stesen Bas Batu Pahat \u2013 Haiqal tiba di stesen bas Batu Pahat dari Terengganu untuk ke kampung ayah kandungnya.", "Pagi \u2013 Tauke Lim dan isteri menoreh getah", "Petang \u2013 Peristiwa di mana Haiqal teringat akan peristiwa dia hampir terlanggar seorang budak kecil", "Malam \u2013 Cik Zam berbual-bual semasa tamat latihan zapin", "Usia enam bulan \u2013 umi memberitahu Haiqal bahawa walid bukan ayah kandungnya", "Lapan belas tahun \u2013 Tauke Lim menetap di kampung Seri Purnama", "Masyarakat peniaga \u2013 Tauke Lim yang berniaga pisang dan pinang di pekan", "Masyarakat yang cinta akan sastera dan seni budaya bangsa \u2013 Pak Cik bakar, Haji Salim dan Cikgu Zam melibatkan diri dalam seni tarian zapin bagi memperkasa seni warisan Melayu.", "Masyarakat yang berpendidikan \u2013 See Hwa belajar di kolej manakala Haiqal belajar di tingkatan enam", "Masyarakat yang berbilang kaum \u2013 Kampung Seri Purnama mempunyai penduduk yang tersiri daripada Pak Cik Bakar, Wak Min, Haji Salim, Tauke Lim dan See Hwa", "Masyarakat yang penyayang \u2013 Cikgu Zam amat menyayangi dan merindui anaknya Haiqal yang tinggal jauh setelah bercerai dengan isterinya. Cikgu Zam meluahkan perasaan sayang pada anaknya dalam manuskrip", "Diksi: Badai yang telah melanda jiwaku", "Bahasa asing: Inggeris (persepsi, teori) Arab (Ustazah, Alhamdulillah) Indonesia (Sore, Omong kosong)", "Peribahasa: Alah bisa tegal biasa", "Simpulan bahasa: mereka berdua berdiri di gigi pantai", "Simile: hatinya bagai ditarik-tarik", "Personafikasi: Pantai Batu buruk pastinya tersenyum", "Sinkope: Cikgu tak menari malam ini? Tanya Tauke Lim"], "p": []}, {"li": ["Contoh Karangan Kepentingan Amalan Menabung Dan Menyimpan Wang", "1. Simpanan untuk masa hadapan", "2. Bekalan wang untuk kegunaan kecemasan", "3. Amalan agar tidak menjadi boros dan membazir", "4. Dapat menjadi contoh tauladan kepada anak", "5. Dijadikan bank kecil, tidak mengharapkan orang lain untuk memberi wang", "6. Mengekalkan hubungan baik sesama manusia hasil kegiatan menabung", "Dapat dijadikan simpanan untuk masa hadapan", "Bekalan wang untuk kegunaan ketika kecemasan", "Mengelak daripada boros dan membazir", "Dapat menjadi contoh tauladan kepada anak", "Dapat dijadikan sebagai bank kecil tanpa perlu meminta wang daripada pihak lain", "Menjalinkan hubungan baik sesama manusia kerana semua menabung", "Alat tulis,", "Buku-buku rujukan", "Yuran sekolah", "Yuran kelas tambahan (tuisyen)", "Bencana alam seperti gemba bumi, tanah runtuh dan banjir besar", "Kemalangan jalan raya", "Kematian ahli keluarga secara mengejut", "Masalah kesihatan"], "p": []}, {"li": ["Peranan Ibu Bapa Dalam Memupuk Amalan Membaca Dalam Diri Anak-Anak", "Contoh Karangan Peranan Ibu Bapa Dalam Memupuk Amalan Membaca Dalam Kalangan Anak-Anak", "membudayakan amalan membaca di rumah", "berkunjung ke pameran dan pesta buku", "menambah variasi bahan bacaan", "membaca artikel dan jurnal secara atas talian", "menyertai kelab membaca atau perpustakaan", "menyediakan bilik atau sudut bacaan yang khas"], "p": ["Dalam meniti arus kemodenan hari ini, sukar untuk kita melihat golongan kanak-kanak dan remaja yang gemar untuk membaca. Hal ini disebabkan oleh lambakan teknologi mudah alih yang membekalkan permainan dan video interaktif di atas talian. Kemudahan dari segi masa dan akses telah membuatkan golongan anak-anak hari ini lebih gemar untuk berhibur menggunakan telefon bimbit secara maya berbanding melakukan aktiviti yang lebih berfaedah seperti membaca. Alasannya adalah kerana membaca memerlukan minda untuk berfikir dan membosankan berbeza daripada permainan secara maya di telefon bimbit yang menghiburkan. Anak-anak doleh dianggap sebagai kain putih dan ibu bapa adalah insan yang bertanggungjawab mencorakkan kehidupan mereka samada menjadi manusia yang berguna atau tidak di masa akan datang. Oleh itu, ibu dan bapa memainkan peranan penting bagi memupuk amalan membaca dalam kalangan anak-anak.", "Bagi menghuraikan peranan ibu bapa dalam memupuk anak-anak, ingin saya tegaskan bahawa ibu dan bapa perlu sedar bahawa keputusan untuk mendirikan rumah tangga dan mempunyai zuriat adalah amanah dan tugas yang perlu dilaksana dengan ikhlas. Kejayaan negara bergantung kepada kejayaan masyarakat yang dibina atas hasil didikan dan asuhan yang bermula daripada ibu bapa di rumah. Justifikasinya, ibu dan bapa sendiri perlu membudayakan amalan membaca di rumah agar menjadi tauladan kepada anak-anak. Peribahasa Melayu berkata, ke mana tumpahnya kuah kalau tidak ke nasi yang bermaksud tabiat dan perilaku anak-anak mencerminkan kelakuan ibu bapa mereka. Maka, ibu dan bapa boleh memperuntukkan masa untuk membaca di waktu terluang seperti sebelum waktu tidur untuk membaca bersama anak-anak selama satu jam atau lebih. Rutin yang dilakukan dengan ikhlas, pasti akan memberikan hasil yang baik.", "Selain daripada itu, anak-anak memerlukan keterujaan dalam membuat sesuatu perkara. Oleh itu, kunjungan ke pesta atau pameran buku pasti dapat membantu memupuk amalan membaca dalam kalangan anak-anak. Hal ini demikian kerana penganjuran pesta buku sejak akhir-akhir ini dilaksanakan dengan meriah dan kaya dengan pelbagai aktiviti-aktiviti menarik. Bukan itu sahaja, pengunjung juga berpeluang membawa pulang hadiah-hadiah menarik dan menerima potongan harga untuk pembelian buku di pameran tersebut. Inisiatif yang berbeza ini mungkin dapat membantu anak-anak untuk mencambah minat mereka terhadap membaca. Tambahan pula, kunjungan ke pameran buku membolehkan kita untuk melihat pelbagai jenis bahan bacaan yang dipamerkan. Setiap buku pasti mengandungi ilmu-ilmu yang berfaedah. Natijahnya, ibu dan bapa perlu bijak dengan memberikan ruang kepada anak-anak untuk memilih bahan bacaan yang diminati seterusnya membimbing mereka ke arah pembacaan yang lebih baik daripada pembacaan mereka sebelum ini.", "Kesinambungan daripada kunjungan ke pesta atau pameran buku, golongan ibu dan bapa seharusnya memberikan mereka pilihan bahan bacaan yang pelbagai. Sebagai contoh, seorang anak gemar untuk mendapatkan buku yang mempunyai banyak imej dan gambaran visual berbanding pemulisan maka anda perlu membimbing mereka dengan memperkenalkan bahan bacaan yang mempunyai intipati yang sama tetapi lebih informatik seperti buku dekorasi perumahan atau pelancongan. Dengan observasi seperti ini, secara tidak langsung kita dapat mencungkil minat mereka seterusnya mendedahkan kepada mereka terhadap bidang-bidang yang mungkin mereka ceburi menjelang dewasa kelak. Kepada ibu dan bapa yang dikurniakan anak-anak yang gemar membaca, variasikan bahan bacaan mereka dari segi bahasa. Penguasaan bahasa asing seperti bahasa Inggeris adalah penting dan mampu menjadi nilai tambah dalam diri mereka di masa akan datang.", "Seterusnya, jika anak-anak enggan dan sukar untuk dipupuk membaca bahan bacaan secara fizikal, ibu dan bapa boleh berkongsi dengan mereka artikel-artikel secara atas talian. Langkah ini sedikit sebanyak akan membuatkan anak-anak untuk membaca hanya menggunakan telefon pintar mereka. Pelbagai jenis artikel dan jurnal yang boleh dikongsikan mengikut tahap dan perkara yang sesuai dengan anak-anak. Tamsilnya, artikel menarik seperti ulasan sukan yang diminati bersama boleh dikongsikan kepada anak dan meminta pendapat mereka terhadap sukan atau atlet yang dibincangkan dalam artikel tersebut. Secara tidak langsung, perkongsian ini dapat membawa kepada tahap komunikasi antara anak dan ibu atau bapa ke peringkat yang\u00a0 lebih baik dan matang. Kebanyakan artikel yang diperoleh secara atas talian adalah ringkas tetapi padat dengan informasi yang ingin diketengahkan berbeza dengan pembacaan buku fizikal yang penuh dengan huraian. Oleh itu, pembacaan ringkas tetapi bermakna juga mampu memberikan hasil yang baik serta memupuk anak-anak untuk mengamalkan pembacaan samada secara fizikal atau maya.", "Sebagai menggulung segala yang telah diperkatakan di atas, jelaslah bahawa ibu dan bapa berperanan besar untuk memupuk amalan membaca dalam kalangan anak-anak. Peribahasa Melayu berkata bapa borek, anak rintik yang bermaksud sifat seseorang anak tidak jauh bezanya dengan sifat orang tuanya. Maka ibu dan bapa perlu sentiasa melakukan anjakan paradigma untuk menjadi manusia yang lebih baik daripada hari semalam seterusnya menjadi suri tauladan terbaik untuk anak-anak di rumah. Bangsa membaca adalah bangsa berjaya, cogan kata ini perlu dijadikan slogan kepada setiap ahli masyarakat bagi menghasilkan masyarakat yang progesif dan terbaik. Sekiranya generasi muda kita kaya dengan amalan baik seperti membaca demi menambah imu pengetahuan, pasti negara berpotensi untuk maju bersama dan bersaing dengan negara-negara lain di masa akan datang."]}, {"li": ["Langkah-Langkah Membanteras Gejala Ponteng Sekolah Dalam Kalangan Pelajar", "Contoh Karangan Langkah-Langkah Membanteras Gejala Ponteng Dalam Kalangan Pelajar", "Peranan sekolah dalam menetapkan undang-undang yang berkesan di sekolah", "Peranan ibu bapa dalam menjaga tingkah laku anak-anak", "Peranan masyarakat untuk menegur pelajar yang ponteng", "Peranan media massa dalam mengetengahkan kesan ponteng kepada pelajar", "Pelajar harus bermuhasabah diri"], "p": ["Dalam mendepani arus modenisasi hari ini, kita sering dikejutkan di televisyen dan dada akhbar akan gejala sosial yang berlaku dalam kalangan generasi muda. Antaranya adalah gejala ponteng sekolah yang akan merugikan masa pelajar yang terlibat melakukan aktiviti yang tidak sihat ini. Isu ini telah menjadi\u00a0 satu indikator penanda aras kelemahan sistem pendidikan di Malaysia yang diimplementasikan melalui Dasar Pendidikan Negara (DPN). Adakah pelajar bosan dengan proses pengajaran dan pembelajaran yang dilaksanakan? Persoalan ini sering menjadi perbincangan ahli masyarakat yang mempersoalkan kenapa pelajar ingin melakukan gejala ini sebaliknya duduk dan mempelajari sesuatu di sekolah dengan penuh disiplin. Oleh itu, wajar untuk dibincangkan apakah langkah yang perlu diambil bagi membanteras gejala ponteng dalam aklangan pelajar.", "Inisiatif utama yang boleh dilaksanakan adalah menetapkan undang-undang yang lebih berkesan di sekolah. Sekolah merupakan institusi pengajian yang sepatutnya dihormati dan dinikmati oleh setiap individu yang menggunakan infrastruktur tersebut. Namun begitu, kesan daripada gagal membuat keputusan dan membezakan di antara perkara baik dan buruk telah menyebabkan beberapa pelajar sanggup memonteng sekolah. Banyak faktor yang mempengaruhi perilaku seseorang pelajar yang bermasalah. Sebagai pihak sekolah, peranan yang boleh diambil adalah mengetatkan peraturan seperti memberikan khidmat kaunseling, menghantar pelajar ke program sukarelawan dan melaporkan kepada polis jika kesalahan pelajar melebihi had yang ditetapkan sekolah. Tambahan pula, pihak sekolah juga boleh menganjurkan aktiviti berbentuk motivasi dan kesedaran murid tentang seronoknya persekolahan berbanding membuang masa memonteng dan melepak di tempat-tempat awam.", "Langkah seterusnya adalah terletak kepada peranan ibu bapa pelajar dalam memberi perhatian dan mendidik mereka. Sebenarnya, adab dan tingkah laku anak-anak adalah tanggungjawab ibu bapa dalam membentuknya menjadi seorang individu yang berfikiran waras dan penuh sopan dan santun. Guru di sekolah hanya memberikan didikan berbentuk fakta dan pengetahuan yang memberi manfaat untuk masa hadapan pelajar. Gejala ponteng dalam kalangan pelajar mungkin berlaku kerana kurang mendapat perhatian daripada ibu bapa yang sibuk bekerja atau menghadapi krisis dalam rumahtangga. Dalam situasi ini, pelajar tidak boleh disalahkan sebaliknya ibu bapa yang bertanggungjawab memastikan anak-anak mereka bersedia dan selesa dengan keadaan keluarga masing-masing supaya mampu memberikan fokus kepada pembelajaran di sekolah. Ingatlah, \u201csegala-galanya bermula di rumah\u201d. Begitulah ungkapan kalimah tokoh filsuf terkenal, Franklin D Franklin, Maka ibu bapalah yang bertindak sebagai agen pencorak utama membentuk karakter anak-anak agar mereka tidak mencetuskan gejala yang tidak memberi manfaat pada hari akan datang.", "Di samping itu, masyarakat juga wajar memainkan peranan bagi menangani masalah ponteng dalam kalangan pelajar. Sebagai anggota masyarakat, kita hendaklah bersikap prihatin dengan menegur dan bertanya kepada pelajar jika kita terserempak dengan mereka di luar sekolah pada waktu persekolahan berlangsung. Tetapi, kita perlu menggunakan pendekatan yang berbeza untuk mendekati atau memberikan nasihat kepada pelajar yang memonteng. Hal ini kerana, golongan muda dewasa ini tidak termakan dengan ugutan dan tengkingan yang kononnya menakut-nakutkan mereka akan akibat perbuatan mereka. Sebaliknya, kita boleh menasihati mereka dengan bertanya kenapa mereka memonteng sekolah dan terbuka dengan pendapat daripada mereka. Selepas mendengar alasan yang diberikan oleh mereka, kita boleh mencadangkan solusi kepada mereka yang mungkin mempunyai masalah dalam pembelajaran. Sebagai contoh, menasihati mereka untuk menyertai aktiviti sukan yang membolehkan mereka tidak tertumpu kepada pengajian di kelas sahaja. Tambahan pula, sukan mampu menjadi karier yang mempunyai permintaan dalam negara ini.", "Selain itu, pihak yang mampu memainkan peranan penting dalam membanteras gejala ponteng dalam kalangan pelajar adalah media massa. Tahap keberkesanan media massa dalam memberikan informasi kepada masyarakat mampu menjadi sandaran kepada pembentukan masyarakat yang lebih baik. Media massa haruslah memainkan peranan untuk menyebarkan iklan-iklan nasihat dengan penerapan nilai-nilai moral supaya dapat member pengajaran kepada semua pihak. Penanyangan cerita-cerita, program atau iklan-iklan yang bersifat negatif seperti cerita berunsur gengster hendaklah disekat. Hal ini demikian kerana ia akan mendorong remaja terutamanya para pelajar untuk meniru aksi-aksi tersebut seperti merokok, menghisap dadah, gam, berlumba haram dan secara tidak langsung akan terlibat dengan gejala ponteng sekolah. Oleh itu, media massa banyak member peranan dalam usaha untuk membentuk akhlak masyarakat dan menangani gejala sosial khususnya ponteng sekolah."]}, {"li": ["Manfaat Perhimpunan Rasmi Sekolah Dalam Kalangan Pelajar", "Contoh Karangan Kepentingan Perhimpunan Rasmi Sekolah", "Membentuk disiplin murid", "Mengasah bakat kepimpinan murid", "Memupuk semangat patriotik dalam kalangan murid", "Memaklumkan isu semasa kepada murid", "Memupuk pelajar untuk menepati masa", "Melahirkan semangat cinta terhadap sekolah"], "p": ["Pada setiap minggu persekolahan, pelajar akan menyertai satu perhimpunan rasmi yang dianjurkan oleh pihak sekolah. Ia lazimnya dilangsungkan selama 30 minit atau satu jam bergantung pada waktu bermulanya sesi persokalahan masing-masing. Pelajar akan berbaris secara tegak dan menyanyikan lagu sekolah, negeri dan Negaraku mengikut tempo kibaran bendera yang dinaikkan. Selain itu, pelajar akan mendengar ucapan dan pengumuman daripada guru-guru berkenaan hal ehwal murid, pencapaian akademik serta pelbagai perihal lain. Bagi pelajar, mereka mungkin skeptikal dengan menghadiri perhimpunan rasmi pada waktu pagi dan berkumpul di kawasan lapang atau dewan sekolah. Tetapi, terdapat banyak kebaikan atau kepentingan yang wajar untuk kita bincangkan supaya perhimpunan rasmi sekolah menjadi satu usaha baik yang memanfaatkan selurh warga sekolah.", "Kepentingan perhimpunan sekolah adalah untuk membentuk disiplin murid-murid. Kita sedia maklum bahawa menghadiri majlis rasmi memerlukan kita untuk mematuhi protokol yang ditetapkan. Pelajar akan membiasakan diri untuk mematuhi protokol atau adab apabila menghadiri perhimpunan rasmi di sekolah. Misalnya, pelajar akan datang sebelum perhimpunan dilangsungkan, pakaian seragam diseterika dengan kemas dan lengkap, dan duduk dalam barisan dengan tertib serta menumpukan perhatian terhadap apa yang berlangsung di hadapan mereka. Tingkah laku ini akan memupuk pelajar dalam menghadapi dunia kerjaya atau dewasa kelak dimana disiplin yang baik akan menjadi satu ketrampilan diri yang berguna untuk diri dan juga orang sekeliling. Bak kata pepatah Melayu, melentur buluh biarlah dari rebungnya. Jelas bahawa perhimpunan rasmi sekolah mampu membentuk disiplin pelajar ke arah yang lebih baik.", "Di samping itu, perhimpunan rasmi sekolah dapat menjadi medan untuk mengasah bakat kepimpinan murid-murid. Hal ini kerana, kebanyakan perhimpunan akan dikelolakan oleh para pelajar sendiri. Guru hanya bertindak sebagai pembimbing manakala pelajar yang bertugas perlu melaksanakan tanggungjawab mereka dengan penuh komitmen serta disiplin. Pelajar berpeluang untuk menjadi juruacara di sebuah perhimpunan rasmi yang melatih mereka untuk berucap dihapadan orang ramai tanpa rasa gementar atau takut. Selain itu, pengawas yang bertugas perlu memastikan setiap pelajar menumpukan perhatian kepada majlis yang dilangsungkan dihadapan mereka serta memastikan tiada pelajar yang melakukan hal-hal lain sehingga menyebabkan perhatian beralih ke arah pelajar dan bukan guru di atas pentas. Oleh itu, pelajar perlu merebut peluang untuk menyertai jawatankuasa yang mengendalikan perhimpunan rasmi sekolah masing-masing untuk mengasah bakat kepimpinan yang ada dalam diri. Persis peribahasa Melayu,\u00a0 belakang parang kalau diasah nescaya tajam juga.", "Perhimpunan rasmi sekolah juga dapat memupuk semangat patriotik dalam kalangan murid-murid yang semakin pudar dari hari ke hari. Penggunaan internet mutakhir ini telah banyak mempengaruhi pelajar dengan budaya asing sehingga mereka lupa atau tidak ambil tahu tentang negara mereka sendiri. Justeru, nyanyian lagu patriotik, lagu negeri dan lagu Negaraku pasti dapat menyemarak semangat cinta akan negara dalam diri mereka. Tambahan pula, bacaan ikrar Rukun Negara menjadi satu peringatan kepada kita dan juga pelajar untuk meletakkan kepentingan negara lebih daripada kepentingan diri atau pihak-pihak tertentu. Secara tidak langsung, perpaduan antara murid yang menjadi cerminan masyarakat hari ini dapat dijamin dan tumbuh mekar seperti Bunga Raya. Guru-guru hendaklah memastikan pelajar faham dengan lagu atau apa-apa perkara yang berkenaan semangat patriotik supaya mereka sedar dan mula mengambil berat akan nilai yang menjamin masa kini dan hadapan negara.", "Kepentingan lain menganjurkan perhimpunan sekolah adalah ia dapat menyampaikan maklumat atau isu semasa kepada murid dengan lebih efisien. Sebagai contoh, tarikh rasmi peperiksaan Sijil Pelajaran Malaysia telah diumumkan oleh Kementerian Pendidikan Malaysia melalui surat pekelliling. Maka, pengetua sekolah hanya perlu mengumumkan tarikh tersebut di khalayak ramai dan semua warga sekolah pasti dapat menerima informasi tersebut dengan jelas. Hasilnya, pelajar dan juga guru dapat melakukan persediaan yang lebih awal dan terbaik sebelum mereka menduduki peperiksaan. Selain itu, perhimpunan sekolah juga merupakan waktu terbaik untuk menyampaikan anugerah kepada mana-mana warga sekolah yang berjaya mengharumkan nama sekolah di apa peringkat sekalipun. Tindakan ini dapat memberikan penghargaan kepada mereka yang berjaya dan menunjukkan kepada warga sekolah yang lain bahawa mereka juga boleh berjaya seperti rakan-rakan mereka. Intihannya, perhimpunan rasmi sekolah dapat memastikan semua warga sekolah peka dengan isu semasa dan tidak menjadi seperti katak di bawah tempurung.", "Konklusinya, pelbagai manfaat yang dapat diperoleh daripada warga sekolah sama ada guru, pelajar atau kakitangan sekolah dengan menganjurkan perhimpunan rasmi. Pihak Kementerian Pendidikan Malaysia dan Persatuan Ibu Bapa dan Guru hendaklah memanifestasikan fikiran supaya pelajar dan guru dapat menganjurkan perhimpunan rasmi sekolah di kawasan yang selesa. Kemudahan infrastruktur seperti dewan tertutup dan alat pembesar suara yang terbaik disediakan bagi melancarkan perhimpunan yang diadakan. Semoga rutin ini tidak dihentikan kerana simbiosis antara guru dan pelajar boleh diperkukuhkan melalui perhimpunan sekolah serta melahirkan murid yang berketrampilan tinggi. Akhirnya akan membentuk masyarakat yang suka berhimpun dengan tertib dan mendapatkan manfaat bersama demi kemaslahatan bangsa, agama dan juga negara."]}, {"li": ["Punca-Punca Remaja Melarikan Diri Dari Rumah", "Contoh Karangan Sebab-Sebab Remaja Lari Dari Rumah", "Menghadapi masalah keluarga", "Tekanan pelajaran di sekolah", "Pengaruh daripada rakan sebaya", "Terjebak dengan masalah sosial", "Kurang didikan moral dan agama", "Mengalami kecelaruan identiti atau kesihatan mental"], "p": ["Marcapada ini, sama ada kita sedar atau tidak lantaran terlalu dihidangkan dengan kemajuan negara yang semakin gah di persada dunia. Namun disebalik itu, kita acapkali tersentak oleh pelbagai permasalahan sosial yang tercetus dalam masyarakat kita sendiri. Antara polemik yang menjadi buah mulut masyarakat masa kini adalah isu remaja lari daripada rumah. Ada di antara mereka yang menghilangkan diri selama beberapa hari, minggu atau bulan sebelum pulang semula ke rumah mereka dan ada yang tidak kembali langsung ke rumah mereka. Golongan remaja lazimnya berani melakukan perkara yang tidak pernah dilakukan oleh mereka kerana pada usia tersebut, mereka mempunyai keazaman dan semangat tetapi tidak cukup matang untuk membuat keputusan. Kebanyakan daripada mereka tidak memikirkan kesan jangka masa panjang sekiranya mereka melakukan tindakan sebegini. Adakah ibu dan bapa mereka merestui dan meredhai perbuatan mereka? Sesungguhnya tiada kasih sayang yang lebih berharga selepas kasih kepada Tuhan yang dapat kita nikmati melainkan kasih sayang daripada ibu dan bapa kita. Oleh itu, wajar untuk kita bincangkan sebab-sebab remaja melarikan diri dari tempat tinggal mereka.", "Punca utama masalah kejadian remaja yang kian mengingkat ini kerana berlaku masalah di rumah yang mereka diami. Kepincangan rumah tangga semakin menjadi-jadi sejak kebelakangan ini kerana tekanan kos sara hidup dan ketidak fahaman antara pasangan suami dan isteri. Data juga menunjukkan jumlah penceraian bertingkat dari tahun ke tahun dan kebanyakan pasangan yang terbabit mempunyai anak-anak yang remaja dan masih kecil. Remaja yang melihat ibu dan bapa mereka sering bertengkar seperti anjing dengan kucing pasti akan merasa tertekan atau murung dan menyebabkan mereka bertindak keluar daripada tempat tinggal mereka. Selain itu, kes keganasan rumah tangga seperti memukul anak, mencederakan dan melakukan salah laku seksual terhadap anak kandung sendiri telah menyebabkan golongan remaja trauma dan nekad untuk lari daripada situasi tersebut. Masalah berkaitan institusi kekeluargaan ini sukar untuk diselesaikan begitu sahaja kerana banyak pihak perlu memainkan peranan dan membuka hati untuk mempelajari ilmu serta adab yang sepatutnya diamalkan dalam keluarga. Kesannya, golongan remaja akan bertindak keluar dari rumah untuk mencari kehidupan yang lebih baik daripada hidup dianaktirikan oleh ibu, bapa atau ahli keluarga sendiri.", "Sebab lain yang menyumbang kepada kes dalam kalangan remaja ini adalah kerana mereka mempunyai masalah di sekolah. Terdapat remaja yang tidak dapat menanggung tekanan yang diberikan oleh guru mahupun ibu dan bapa terhadap diri mereka atas pencapaian akademik. Ketegasan dan herdikan yang dianggap memberi terlalu berat oleh mereka telah menyebabkan mereka bertindak di luar kawalan. Golongan ini perlu menyedari bahawa bumi mana yang tak kena hujan. Maknanya, tiada perkara yang akan kita lalui tanpa rintangan dan juga halangan. Semangat dan iltizam yang ada pada diri masing-masing\u00a0 bakal menentukan sejauh mana perjalanan para remaja dalam pelajaran ataupun kehidupan. Persis peribahasa, berakit-rakit ke hulu berenang-renang ke tepian, bersakit-sakit dahulu, bersenang-senang kemudian. Remaja perlu menerima nasihat dan teguran yang diberikan oleh pendidik mereka dan berusaha untuk memperbaiki kesalahan diri serta sentiasa melakukan yang terbaik dalam setiap perkara. Guru serta ibu dan bapa juga hendaklah mendalami emosi dan pemikiran generasi muda masa kini kerana budaya dan persekitaran mereka lain jika dibandingkan dengan zaman mereka dahulu.", "Golongan remaja juga bertindak untuk keluar dari rumah atas pengaruh dan galakan daripada rakan-rakan. Sudah menjadi asam garam masyarakat kita dimana pengaruh rakan menyumbang kepada tindakan negatif seseorang ketika diusia remaja. Kebanyakan remaja merasakan rakan mereka khususnya rakan sebaya adalah individu yang paling rapat dan memahami segala perkara yang dihadapi oleh diri mereka. Misalnya, golongan remaja akan lebih menyokong tindakan ini daripada perlu menghadap ibu dan bapa mereka yang selalu memarahi dan membebel terhadap perilaku mereka.Bak kata pepatah, turut rasa binasa, turut hati mati. Golongan ini tidak menyedari bahawa ibu dan bapa telah penat bekerja demi menyara kehidupan mereka sekeluarga dan memarahi anak-anak mereka kerana sayang dan tidak mahu mereka terpesong ke arah perkara yang tidak diingini. Jurang umur yang membezakan budaya dan pemahaman terhadap kasih dan sayang telah memakan diri golongan remaja terutamanya. Ibu dan bapa masa kini perlu membuka mata kerana remaja sekarang lebih memerlukan perhatian dan kasih sayang berbanding didikan orang tua dahulu. Intihannya, pengaruh rakan merupakan antara punca remaja bertindak melalkukan perkara ini disebabkan sifat besar kepala dan bodoh sombong.", "Akhir sekali, sebab yang mendorong kes remaja lari daripada rumah kerana mereka terjebak dengan masalah sosial seperti merempit dan menghisap dadah. Kita sedia maklum bahawa masalah sosial merupakan barah yang semakin memburukkan kesejahteraan masyarakat hari ini. Lebih menyedihkan bahawa pelaku masalah sosial ini ramainya terdiri daripada golongan remaja yang berasal daripada keluarga yang kurang berada dan miskin. Mereka ingin melakukan perkara yang memberi keseronokan tetapi sebaliknya memberi padah kepada diri dan juga masyarakat sekeliling mereka. Golongan yang kurang bernasib baik ini akan melarikan diri bagi mencari kebebasan untuk mereka melakukan aktiviti sosial seperti merempit atau menghisap dadah. Mereka akan bersikap seperti kerbau dicucuk hidung dimana jika rakan-rakan mengajak mereka pasti akan mengikut sahaja tanpa memikirkan akibat perilaku mereka. Izharnya, penglibatan remaja dalam masalah sosial merupakan antara punca remaja keluar dari rumah kerana mengejar keseronakan duniawi yang sementara sahaja.", "Konklusinya, banyak sebab yang menyumbang kepada kejadian ini oleh golongan remaja. Masalah ini perlu diatasi dan dipandang serius oleh setiap pihak terutamanya Kementerian Kesihatan Malaysia. Permasalahan sosial yang timbul dalam kalangan remaja boleh diatasi dengan penglibatan aktif setiap ahli masyarakat serta ibu dan bapa yang bertanggungjawab terhadap anak-anak masing-masing. Tidak semua daripada golongan remaja ini yang melakukan kegiatan yang negatif, hanya segelintir daripada mereka dan kerana nila setitik, rosak sesusu belanga. Sekiranya golongan remaja ini telah melakukan kesalahan dan berasa menyesal, tiada siapa yang menghalang dan setiap pihak perlu menyokong mereka berubah ke arah yang lebih baik. Bak kata pepatah, sesat di hujung jalan, balik ke pangkal jalan. Semoga permasalahan yang melibatkan generasi muda dapat dibendung agar potensi sebenar diri mereka dapat dihasilkan dan memberi manfaat kepada diri mereka sendiri, keluarga masyarakat dan juga negara."]}, {"li": ["Kelebihan Menggunakan Pengangkutan Awam", "Contoh Karangan Kebaikan Menggunakan Pengangkutan Awam", "Memanfaatkan kemudahan awam", "Mengurangkan kesesakan lalulintas", "Menjamin keselamatan pengguna", "Mengurangkan pencemaran udara", "Menjimatkan masa dan wang", "Merancak ekonomi kawasan setempat"], "p": ["Dalam meniti arus kemodenan hari ini, kita sering kali dijamukan dengan pelbagai kemudahan yang membantu kehidupan manusia menjadi lebih baik dan berkualiti. Antara kemudahan yang telah memberikan impak kepada manusia adalah pengangkutan awam. Sistem yang dibina bagi membolehkan sekelompok kumpulan manusia dalam jumlah yang banyak bergerak dari satu destinasi ke destinasi lain ini telah memberikan perubahan kepada pelbagai aspek kehidupan manusia. Pembangunan bandar atau penempatan manusia ditumpu kepada kawasan yang meliputi pengangkutan awam kerana ia menarik minat masyarakat dan juga ekonomi disebaliknya. Di negara kita, terdapat beberapa jenis pengangkutan awam seperti perkhidmatan bas awam dan tren yang dibangunkan di kawasan bandar-bandar besar. Sebagai pengguna perkhidmatan ini, apakah kebaikan yang diperoleh jika kita terus menggunakan perkhidmatan pengangkutan awam?", "Umum sedia maklum bahawa pengangkutan awam disediakan untuk kegunaan masyarakat awam. Oleh itu, kita sewajarnya memanfaatkan kemudahan awam yang telah disediakan oleh pihak kerajaan tempatan. Rangkaian perhubungan masyarakat seperti pengangkutan adalah infrastruktur asas dalam membawa kemajuan ke sesebuah kawasan. Sekiranya kerajaan tempatan berjaya menyediakan pengangkutan awam yang efisien, nescaya aktiviti ekonomi di kawasan sekitar akan berkembang. Masyarakat akan menggunakan pengangkutan awam disebabkan kos yang lebih rendah berbanding memiliki kenderaan persendirian. Maka, kuasa pembeli akan meningkat dan golongan yang menggunakan perkhidmatan awam akan menyalurkan pendapatan mereka ke arah perniagaan domestik seperti gerai-gerai makanan dan kedai-kedai runcit. Kesannya, pertumbuhan ekonomi akan berlaku dan kerajaan akan mendapat pulangan dalam bentuk cukai-cukai yang telah dikenakan.", "Manfaat lain dalam menggunakan pengangkutan awam adalah dapat mengurangkan kesesakan lalu lintas. Masalah ini lazimnya timbul di bandar yang mempunyai kepadatan penduduk yang ramai. Maka, wujud rangkaian pengangkutan seperti komuter dan monorel yang merupakan tren aliran ringan di bandar-bandar utama di dunia. Jenis pengangkutan ini bukan sahaja dapat mengurangkan kadar pengguna jalan raya tetapi ia juga dapat mengangkut jumlah penumpang yang lebih banyak berbanding kenderaan lain. Tamsilnya, di Bandaraya Kuala Lumpur merekodkan jumlah penumpang harian perkhidmatan rel dan bas adalah seramai satu juta penumpang pada tahun 2016. Angka ini dijangka akan meningkat dan rangkaian perkhidmatan awam ini wajar ditambah baik dan dibina di kawasan yang mempunyai kepadatan penduduk yang tinggi. Justeru, dengan menaiki pengangkutan awam, kita telah menyumbang kepada usaha mengurangkan kesesakan jalan raya serta memberi laluan kepada mereka yang lebih memerlukan seperti ambulans dan kenderaan bomba.", "Pada waktu yang sama, menggunakan perkhidmatan pengangkutan awam dapat menjamin keselamatan pengguna. Hal ini demikian kerana jumlah kemalangan di jalan raya semakin meningkat dari tahun ke tahun. Jika ditelusuri, kemalangan lalu lintas kebanyakannya berlaku disebabkan oleh kecuaian manusia. Contohnya, memandu di bawah pengaruh alkohol, memandu melebihi had kelajuan dan berbahaya serta tayar kenderaan meletup kerana membeli tayar yang murah dan tidak berkualiti. Namun begitu, perkhidmatan awam seperti bas dan tren mempunyai risiko yang lebih rendah kerana kelajuan yang terhad dan terdapat laluan khas untuk pengangkutan ini. Kalau kita lihat di ibu kota negara jiran kita iaiatu Jakarta, Indonesia, perkhidmatan bas awam mereka mempunyai lorong khas sekaligus memudahkan perjalanan pengguna dan menjimatkan masa mereka. Izharnya, kita hendaklah menyediakan payung sebelum hujan dalam apa jua perkara terutamanya pengangkutan kenderaan yang melibatkan nyawa kita dan orang-orang yang tersayang.", "Akhir sekali, pencemaran udara dapat dikurangkan sekiranya kita memanfaatkan perkhidmatan pengangkutan awam. Dengan pengurangan pengguna jalan raya serta kenderaan persendirian maka berkuranglah perlepasan gas dan karbon yang mengancam ekosistem alam sekitar kita. Sistem yang digunakan oleh kebanyakan kenderaan hari ini menggunakan bahan bakar yang tidak boleh diperbaharui dan melepaskan partikel yang mengancam kualiti udara. Sebagai manusia, kita amat memerlukan udara yang sihat dan segar kerana selain membekalkan oksigen ia juga membantu pertumbuhan sumber alam khususnya sumber makanan kita seperti sayur-sayuran dan buah-buahan. Tetapi, kemajuan teknologi dan sains telah memberikan manusia untuk mencipta kenderaan yang lebih mesra alam dan menggunakan tenaga yang boleh diperbaharui seperti tenaga elektrik. Penggunaan kenderaan elektrik juga telah berjaya diasimilasikan kepada pengangkutan awam seperti bas dan juga tren. Inisiatif yang baik ini wajar disokong oleh masyarakat serta pihak kerajaan dalam menjadikan pengangkutan awam mesra alam dan mesra komuniti.", "Kesimpulannya, jelas bahawa menggunakan perkhidmatan pengangkutan awam memberikan manfaat yang pelbagai kepada semua yang terlibat. Masalah kepadatan penduduk dapat diatasi dan perancangan bandar dapat disusun atur dengan baik selaras dengan rangkaian perhubungan komuniti setempat. Kajian dan maklum balas daripada masyarakat setempat adalah penting dalam merencana sebuah sistem pengangkutan awam yang berkesan. Semoga semua pihak yang terlibat dalam pembangunan pengangkutan awam di negara kita bersikap cakna dan menghasilkan mekanisme terbaik supaya kita sebagai rakyat marhaen dapat menggunakannya tanpa perlu memikirkan kos dan sebarang risiko. Jika kita berjaya membangunkan rangkaian pengangkutan awam yang mudah dan menjadi pilihan setiap ahli masyarakat, sudah tentu ia akan menjadi model kepada negara membangun yang lain. Secara tidak langsung, kepakaran anak tempatan akan menjadi rebutan di setiap penjuru dunia."]}, {"li": ["Nota Novel Pantai Kasih : Sinopsis, Tema, Persoalan, Nilai, Latar Masa & Pengajaran", "Sinopsis", "Tema", "Persoalan", "Watak dan Perwatakan", "Latar", "Plot", "Teknik Penceritaan", "Gaya Bahasa", "Nilai", "Pengajaran", "Persoalan keruntuhan rumah tangga yang meninggalkan kesan trauma kepada salah seorang", "Persoalan kepentingan diri melebihi kepentingan masyarakat dimana kesempatan diambil demi keuntungan wang", "Persoalan berani mengaku kesalahan di mana Felecia yang mengaku bersubahat menipu Raiha dan meminta maaf", "Persoalan tentang sikap berfoya-foya walaupun sudah berumah tangga seperti Dr. Uwang yang sudah berumah tangga tetapi keluar ke kelab malam dan minum arak", "Persoalan tanggungjawab yang perlu dipikul apabila Raiha membuat pembedahan setelah Dr. Uwang kemalangan.", "Watak utama yang merupakan seorang doktor pakar bedah dan bekerja di Pusat Rawatan Pantai Kasih", "Pernah berkahwin selama 10 tahun bersama dengan Dr. Sadiz yang merupakan seorang pakar perunding pembedahan", "Seorang yang tegas dengan mempunyai pendirian yang teguh", "Seorang yang dihantui kenangan lalu dan berasa curiga dengan kemampuan diri kerana peristiwa malang yang mengakibatkan kematian anaknya", "Seorang doktor pakar bedah yang bekerja di Pusat Rawatan Pantai Kasih", "Pernah menjadi pensyarah dan demonstrator dalam bidang pembedahan", "Memiliki wajah yang kacak dan ketrampilan yang segak", "Mempunyai seorang anak luar nikah dan suka berfoya-foya di kelab malam serta minum arak", "Merupakan seorang bekas pesakit Dr. Uwang", "Berasal daripada keluarga yang berpendapatan sederhana namun terpaksa mencari wang demi mendapatkan rawatan di Pusat Rawatan Pantai Kasih", "Seorang gadis remaja yang mempunyai masa hadapan yang cerah untuk melanjutkan pengajian ke luar negara", "Anak saudara kepada Dr. Uwang dan merupakan pakar perunding pembedahan dan bedah otak", "Bekas suami kepada Raiha dan bersikap angkuh", "Bersikap egoistik dan emosional sehingga mengorbankan anaknya sendiri apabila membakar kereta mewahnya hanya kerana menganggap isterinya membawa anaknya itu lari daripadanya.", "Mati akibat dirempuh lori tangki minyak selepas sahaja pulang dari mahkamah kerana menang perbicaraan berkenaan kematian anaknya.", "Seorang doktor pakar bedah di hospital kerajaan", "Bersikap optimistik dan tegas", "Berkahwin dengan isteri baharu dan mendapat tiga orang anak termasuk Raiha", "Seorang jururawat kanak-kanak yang bertugas di Pusat Rawatan Pantai Kasih", "Pernah bertugas sebagai jururawat di Hospital Kinabalu bersama-sama Raiha dan Dr. Sadiz", "Menyimpan rahsia kematian anak perempuan Raiha yang dilakukan oleh Dr. Sadiz kerana ketakutan.", "a. Di Hospital Kinabalu \u2013 Doktor Raiha bertugas di Hospital Kinabalu setelah menamatkan pengajiannya", "b. Di Pusat Rawatan Pantai Kasih (PRPK) \u2013 Ketika baru dibuka, hanya ada tiga orang doktor berkhidmat di sini, iaitu Datu Ontong, Doktor Alex Ng, dan Doktor Uwang", "c. Di bilik pejabat Doktor Raiha di PRPK \u2013 Doktor Raiha meneliti sinar-X terbaharu kepunyaan pesakit yang bernama Unong Siron", "d. Di ruang farmasi di PRPK \u2013 Felicia mengambil ubat batuk untuk kegunaan sendiri", "e. Di bilik bedah di PRPK \u2013 Seorang pemuda yang menyamar sebagai doktor telah menjadikan Felicia sebagai tebusannya", "f. Di tembok garaj di PRPK \u2013 Doktor Uwang cedera parah apabila kereta yang dipandunya terlanggar tembok garaj tersebut", "g. Di bilik rawatan kecemasan di PRPK \u2013 Doktor Raiha dan Doktor Alex Ng melakukan pembedahan penggantian sendi tulang Doktor Uwang", "h. Di tepi rumah tumpangan \u2013 Doktor Sadiz membakar kereta Porsche miliknya yang ada di tepi rumah tumpangan tersebut", "i. Di mahkamah keluarga \u2013 Perbicaraan kes perceraian Raiha vs Sadiz berlangsung di mahkamah ini", "a. Enam bulan \u2013 Doktor Raiha bertugas di Pusat Rawatan Pantai Kasih (PRPK) baru enam bulan", "b. Hampir sepuluh tahun \u2013 Doktor Raiha dan Doktor Sadiz hampir sepuluh tahun berkahwin", "c. Pada waktu malam \u2013 Doktor Uwang ternampak seorang kanak-kanak perempuan berdiri tegak di bawah cahaya lampu di halaman banglonya pada waktu malam", "d. Pada musim kemarau panjang \u2013 Hampir semua peristiwa dalam novel ini berlaku pada musim kemarau panjang", "e. Menjelang dinihari \u2013 Felicia berjumpa dengan Doktor Raiha untuk meminta maaf dan menceritakan rahsia kematian anak Doktor Raiha", "a. Masyarakat yang bekerja dalam bidang perubatan \u2013 Doktor Raiha, Doktor Uwang, Doktor Sadiz, Doktor Alex Ng, dan Doktor Mohammad serta beberapa orang jururawat seperti Felicia Landosi, Ariana Abdullah, Lisa Chung, Kartini, dan Emma Yong bekerja di hospital", "b. Masyarakat yang hidup mewah \u2013 Doktor Raiha dan Doktor Sadiz tinggal di kondominium manakala Doktor Uwang tinggal di bangle dua tingkat yang seperti istana. Mereka memiliki kereta mewah, iaitu Porsche dan Volvo 960", "c. Masyarakat kelas menengah bawah dan pertengahan \u2013 Unong Siron berpendidikan sarjana dan akan melanjutkan pelajaran ke luar negara", "d. Masyarakat yang mata duitan dan materialistik \u2013 Doktor Uwang membeli peralatan murah dan berkualiti rendah untuk digunakannya dalam pembedahan terhadap pesakit kelas menengah bawah dan pertengahan untuk meraih keuntungan", "e. Masyarakat yang tidak reda akan ketentuan Tuhan \u2013 Doktor Sadiz malu akan keadaan anaknya, Rohayu yang sindrom Down", "f. Masyarakat yang bertindak negatif untuk mengatasi tekanan perasaan \u2013 Felicia Landosi kerap minum ubat batuk untuk melupakan masalah keluarga dan tekanan yang dihadapinya sehingga menyebabkan dia ketagihan.", "Dialog \u2013 Datu Ontong dan isteri Dr. Uwang yang berbual tentang bahaya ubat tradisional", "Monolog dalaman \u2013 Dr. Raiha mempersoalkan sama ada Pusat Rawatan Pantai Kasih memerangkap pesakit yang berkemampuan untuk mendapatkan rawatan di situ", "Imbas kembali \u2013 Dr. Raiha teringat kembali peristiwa di mana Dr. Uwang mengajar unsur-unsur pembedahan.", "Simile \u2013 berotot-otot sasa bak pahalwan dalam dogengan silam", "Peribahasa", "Diksi \u2013 Istilah perubatan seperti X-Ray, Clinical Year dan hemodialisis", "ketabahan \u2013 Dr. Raiha tabah meneruskan kehidupan walaupun kematian anaknya dan diceraikan oleh suaminya", "keberanian \u2013 Dr. Raiha yang berani menjalankan pembedahan terhadap Unong Siron bagi memuaskan hati semua pihak yang terlibat", "bertanggungjawab \u2013 Emak Unong Siron yang berusaha mendapatkan wang demi menampung kos rawatan anaknya", "keprihatinan \u2013 Dr. Raiha yang prihatin terhadap emak Unong Siron yang menjaga anaknya", "kerajinan \u2013 Felicia yang dahulunya tinggal di muara sungai rajin untuk pergi belajar sehingga berjaya menjadi seorang jururawat", "Kita hendaklah jujur dan amanah dalam menjalankan tanggungjawab dan tidak mengambil kesempatan di atas perkhidmatan kita", "Kita seharusnya saling menyayangi ahli keluarga kita kerana hubungan yang terbina hadir bersama komitmen dan tanggungjawab", "Kita perlulah berterus terang sekiranya kita melakukan kesalahan agar kesannya tidak mengakibatkan orang lain menderita", "Kita wajib untuk berusaha bersungguh-sungguh dalam mencapai matlamat hidup", "Kita hendaklah tabah dalam menghadapi dugaan serta cabaran dalam hidup kerana ia akan menjadi pemangkin kepada kejayaan diri"], "p": []}, {"li": ["Permohonan Kemasukan Ke Tadika Islam MAIWP 2022 Online", "Tarikh Permohonan Tadika Islam MAIWP", "Syarat-Syarat Kelayakan", "Cara Mohon Kemasukan Ke Tadika Islam MAIWP", "Semakan Keputusan Tadika Islam MAIWP", "Maklumat Lanjut\u00a0", "Tarikh Buka : 16 Ogos 2021", "Tarikh Tutup : 30 Ogos 2021", "Murid adalah warganegara Malaysia", "Keutamaanakan diberikan kepada ibu dan bapa atau penjaga yang bekerja dan menetap di Wilayah Persekutuan Kuala Lumpur, Putrajaya dan Labuan", "Murid Prasekolah 5 tahun adalah bagi kanak-kanak yang lahir pada 1 Januari hingga 31 Disember 2017", "Murid Prasekolah 6 tahun adalah bagi kanak-kanak yang lahir pada 2 Januari hingga 31 Disember 2016", "Murid sihat dan tidak mengalami penyakit kronik/ kritikal", "Permohonan hanya dibuka secara dalam talian (Online)", "Ibu, bapa atau penjaga diwajibkan mengisi borang permohonan kemasukan dengan lengkap secara online", "Pendapatan isi rumah ibu/bapa/penjaga yang tidak melebihi RM8,000.00 akan diutamakan", "Lulus ujian penilaian kendiri yang akan dilaksanakan oleh MAIWP Cawangan Putrajaya (Tarikh ujian akan dimaklumkan)", "Layari Laman Web Rasmi", "Isi borang permohonan secara online dengan maklumat yang betul dan lengkap", "Pastikan semua dokumen sokongan dimuat naik dengan jelas", "Salinan sijil kelahiran murid dan MyKid", "Salinan Kad Pengenalan/ Passport Ibu, bapa atau penjaga", "Satu salinan Penyata Gaji/ Pencen Ibu, bapa atau penjaga yang terkini", "Surat akuan sumpah pendapatan terkini yang dicop oleh Pesuruhjaya Sumpah sekiranya tiada slip gaji, bekerja sendiri atau tidak bekerja", "Satu salinan cukai pintu atau bil utiliti kediaman semasa", "Salinan rekod kesihatan \u2013 Rekod imunisasi murid", "24 September 2021", "Bahagian Pembangunan Insan Majlis Agama Islam Wilayah PersekutuanTingkat 8 Banguan PERKIM, No.150 Jalan Sultan Azlan Shah, 51200 KUALA LUMPURTelefon :03 \u2013 4047 9444 samb 518 / 536Email : En. Mohd Nur Azam bin Abdul Jalil (azam@maiwp.gov.my), En. Yuskhairi bin Yahsan (yuskhairi@maiwp.gov.my), En. Suhaimi bin Ahmad Bintang (suhaimi@maiwp.gov.my), Pn. Nur Aqilah binti Abdul Malek (nuraqilah@maiwp.gov.my), Pn. Norreha binti Abu Said (norreha@maiwp.gov.my)", "Majlis Agama Islam Wilayah Persekutuan (Cawangan Putrajaya)Aras 3, Blok D, Kompleks Islam Putrajaya, No.3 Jalan Tun Razak, 62100 PUTRAJAYANo. Tel : 03 \u2013 8871 50000Email : Pn. Azilawati binti Baharim (azilawati@maiwp.gov.my), Pn. Suzila binti Zanal Abidin (suzila@maiwp.gov.my)", "Majlis Agama Islam Wilayah Persekutuan (Cawangan Labuan)Blok 4, Tingkat 13, Kompleks Ujana Kewangan, peti Surat 80960, 87019 LABUANNo. Tel : 087 \u2013 418 5515 / 512Email : Pn. Nur Atillah binti Jasnih (atillahjasnih@maiwp.gov.my), Pn. Azlynne binti Mohd Shairun (azlynne@maiwp.gov.my)"], "p": []}, {"li": ["Kesan-Kesan Buruk Pengambilan Makanan Segera", "Contoh Karangan Kesan-Kesan Buruk Pengambilan Makanan Segera Kepada Kesihatan Seseorang", "Menyebabkan penyakit kronik", "Masalah obesiti", "Membantut pertumbuhan kanak-kanak", "Mengurangkan produktiviti seseorang", "Mengakibatkan kerosakan gigi", "Mengganggu fungsi otak"], "p": ["Kesan paling buruk dalam pengambilan makanan segera adalah menyebabkan seseorang itu mengalami penyakit-penyakit kronik. Antara penyakit kronik yang dikaitkan dengan pengambilan makanan segera adalah penyakit darah tinggi dan kencing manis. Kandungan kolesterol dan kadar gula yang amat tinggi pada makanan segera akan mengganggu fungsi badan kita bagi merembes bahan-bahan yang tidak diperlukan dalam badan. Sekiranya amalan gaya hidup yang sihat dan pemakanan yang seimbang tidak dipraktikkan oleh semua golongan di Malaysia, kadar kesihatan akan menjunam dan akan merosakkan imej negara kita. Persis kata peribahasa Melayu, sesal dulu pendapatan, sesal kemudian tiada guna yang bermaksud fikirlah tindakan kita hari ini sebelum mendapat akibatnya kelak.", "Selain itu, kekerapan pengambilan makanan segera akan menyumbang kepada masalah obesiti. Terdapat fakta yang menunjukkan bahawa Malaysia merupakan negara pertama dalam kedudukan rakyat yang mempunyai masalah kegemukan. Faktor harga yang murah dan akses yang mudah bagi mendapatkan makanan segera menjadi punca rakyat di negara ini suka membeli makanan segera berbanding memasak makanan yang lebih berkhasiat. Lambakan snek-snek makanan ringan yang tidak berkhasiat juga menjadi punca kepada masalah obesiti ini di mana konsumer utama terdiri daripada kanak-kanak yang lebih gemar kepada makanan segera. Hal ini perlu diberi perhatian oleh pihak Kementerian Kesihatan supaya dapat mencari jalan mengurangkan masalh obesiti disamping meningkatkan kesedaran rakyat terhadap keburukan makanan segera.", "Terdapat juga kajian yang menunjukkan pengambilan makanan segara akan membantut pertumbuhan kanak-kanak. Kanak-kanak seharusnya memakan makanan yang mengandungi zat dan khasiat yang cukup bagi mencapai pertumbuhan diri yang ideal. Kenakan yang berbeza berbanding sayur-sayuran dan makanan berkhasiat yang lain membuatkan kanak-kanak lebih gemar untuk makan makanan segera yang menepati cita rasa mereka. Kelalaian ibu bapa yang kerap membawa mereka ke restoran makanan segera akan menjadi tabiat yang buruk untuk di amalkan. Ibu bapa sepatutnya bertanggungjawab memastikan anak-anak mereka memakan makanan yang berkhasiat agar mendapat faedah dikemudian hari. Pertumbuhan yang ideal generasi muda perlu menjadi agenda utama dalam melahirkan genarasi pemimpin masa hadapan negara yang kompetitif dan berwawasan.", "Pengambilan makanan segara juga akan mengakibatkan kesan buruk seperti mengurangkan daya produktiviti seseorang. Sebagai contoh, golongan pelajar universiti yang kerap memakan mee segera untuk menjimatkan perbelanjaan harian akan menghadapi kemelesetan dalam aktiviti harian dek kerana kekurangan tenaga dan khasiat. Golongan pelajar seharusnya memberikan keutamaan pada diri mereka supaya berketrampilan baik dan meyakinkan justeru pemakanan yang seimbang dan sihat dapat menjamin daya keberkesanan pelajar di dalam kelas. Tambahan pula, aplikasi penghantaran makanan yang semakin berkembang hari ini juga menjadikan rakyat kita semakin malas jika dilihat pada sudut yang negatif. Intihannya, kemudahan teknologi dan kegawatan ekonomi hendaklah dihadapi dengan bijak agar mendapat manfaat yang positif lagi menguntungkan."]}, {"li": ["Kejayaan Yang Dicapai Oleh Malaysia Dalam Pelbagai Bidang Di Peringkat Antarabangsa", "Contoh Karangan Kejayaan Malaysia Di Peringkat Antarabangsa", "Kejayaan atlet-atlet negara bertanding di peringkat dunia", "Kemampuan industri automotif tempatan bersaing di peringkat antarabangsa", "Pencapaian pelajar dan ahli akademik negara", "Kejayaan syarikat penerbangan tambang murah", "Diiktiraf antara pusat pelancong dunia", "Menghantar angkasawan ke Pusat Aeroangkasa Antarabangsa"], "p": ["Sejak mengecapi kemerdekaan pada tahun 1957, Malaysia telah berkembang maju dan pesat disamping mengekalkan kemakmuran rakyat yang berbilang kaum dan agama. Kemajmukan masyarakat yang dimiliki oleh kita menjadi keraguan kepada segelintir masyarakat dunia untuk melihat kita mencapai kemajuan seperti negara-negara asing yang lain. Namun setelah enam dekad melaungkan kata keramat merdeka pada hari kebangsaan, Malaysia telah berjaya mencapai pelbagai kemajuan dalam pelbagai industri yang diceburi. Semuanya adalah hasil usaha anak tempatan yang tidak mengenal erti putus asa dan penat lelah demi mengharumkan nama negara di mata dunia. Situasi ini juga membuktikan bahawa anak watan mempunyai potensi yang baik dalam menggamit kejayaan di peringkat antarabangsa sekiranya dibimbing dan mendapat sokongan yang sebaiknya daripada keluarga, masyarakat dan juga negara. Bagi menyokong kenyataan bahawa Malaysia dikenali oleh segenap masyarakat di dunia, mari kita bincangkan kejayaan-kejayaan Malaysia di peringkat antarabangsa.", "Antara kejayaan yang berjaya menaikkan nama Malaysia di persada dunia adalah, kejayaan atlet-atlet negara bertanding dan memenangi kejohanan di peringkat dunia. Tamsilnya, Dato\u2019 Lee Chong Wei dan Dato\u2019 Nicol Ann David telah menjadi juara dunia di dalam sukan yang disertai oleh mereka iaitu sukan badminton dan skuasy. Kebolehan anak tempatan dan juga jurulatih yang berwibawa merangkul kejuraan dunia dan mengekalkan pencapaian tersebut dalam tempoh masa yang lama menjadi bualan dan polemik masyarakat dunia. Semangat dan konsistensi yang ditunjukkan oleh mereka dalam setiap kejohanan yang disertai menjadi pendorong kepada atlet lain untuk berjaya. Pemerhati sukan di serata dunia turut membincangkan formula yang digunakan untuk melahirkan atlet juara dunia yang berjaya dilahirkan di tanah air ini. Sehingga hari ini, kita mempunyai atlet-atlet yang bertanding di peringkat dunia hasil usaha yang dijalankan di peringkat akar umbi dalam mencari bakat dan memberi bimbingan yang tepat kepada mereka. Kesannya, industri sukan negara semakin berkembang maju dan memberikan impak yang positif kepada masyarakat tempatan malahan menaikkan mutu sukan negara.", "Di samping itu, Malaysia juga dikenali di seluruh dunia kerana kemampuan industri automotif tempatan bersaing di peringkat antarabangsa. Menerusi syarikat minyak dan gas multinasional negara iaitu Petronas, negara Malaysia telah berjaya menguruskan dan menjadikan sumber mentah yang dimiliki oleh negara sebagai penyumbang utama kepada ekonomi negara. Petronas telah menceburi bidang permotoran dengan menaja sebuah pasukan Formula Satu untuk bertanding di perlumbaan permotoran utama di dunia. Hasilnya, jentera yang mempunyai logo Petronas telah menjadi juara dunia sebanyak enam kali berturut-turut. Selain itu, syarikat pengeluar kereta tempatan Proton dan Perodua juga berupaya menghasilkan kereta-kereta dengan spesifikasi yang menandingi kereta keluaran asing. Kejayaan ini dibuktikan dengan jumlah jualan yang sangat memberansangkan secara domestik di samping hasil eksport yang meningkat dari tahun ke tahun. Natijahnya, industri automotif negara bukan sahaja mengharumkan nama negara malah menyumbang kepada unjuran ekonomi negara secara konsisten.", "Kejayaan lain yang dicapai oleh warganegara Malaysia di peringkat antarabangsa adalah kejayaan para pelajar serta ahli akademik negara dalam bidang yang mereka ceburi. Tidak dinafikan bahawa anak watan kita mempunyai kepintaran dan kebijaksana yang sama seperti masyarakat lain di dunia jika diberi peluang dan sokongan yang betul. Penawaran biasiswa kepada anak-anak muda yang berpotensi tinggi untuk mengikuti program pengajian di universiti terkemuka dunia membuahkan hasil yang bermanfaat kepada negara. Hal ini demikian kerana seteleh mereka menamatkan pengajian, golongan cendiakawan ini akan menjadi tenaga kerja mahir yang sangat bernilai kepada negara. Manakala sebahagian daripada mereka menempa nama di peringkat antarabangsa dengan kejayaan dalam bidang akademik. Misalnya, Dr Magaret Sivapragasam yang merupakan saintis pertama di Malaysia mendapat pengiktirafan daripada Kesatuan Kimia Dunia dan Muhamad Saiful Hakimi Daud yang merupakan pemegang biasiswa Jabatan Pekhidmatan Awam (JPA) di mana beliau mendapat anugerah pelajar terbaik dalam bidangnya di Pennsylvania State University. Izharnya, ramai lagi ahli akademik kita yang mengharum nama negara di persada antarabangsa dan setiap pihak harus menghargai serta memberi perhatian yang lebih berbanding ahli politik dan selebriti.", "Akhir sekali, kejayaan yang meletakkan nama Malaysia sebaris dengan negara-negara asing yang lain di dunia adalah kemunculan syarikat penerbangan tambang murah, Air Asia. Penjenamaan semula syarikat tersebut telah mengubah industri penerbangan dan landskap pelancongan bukan sahaja di Malaysia malah di serata Asia. Keupayaan syarikat tersebut menggunakan strategi pemasaran yang berkesan telah membuatkan masyarakat tempatan untuk melancong ke kawasan-kawasan tumpuan pelancong di serata Asia. Hasilnya, syarikat penerbangan tersebut telah memenangi anugerah syarikat penerbangan tambang murah terbaik di dunia selama 11 tahun berturut-turut. Industri pelancongan tempatan juga mendapat tempias yang sangat membanggakan kepada mereka. Hal ini disebabkan oleh harga penerbangan yang murah telah meningkatkan kadar pelancong berkunjung ke kawasan-kawasan yang sukar mendapat pelancong sebelum ini. Ibarat pepatah Melayu, kalau tidak dipecahkan ruyung manakan dapat sagunya. Intihannya, kita perlu bersikap berani untuk mencuba sesuatu yang baharu jika kita yakin ia dapat memberikan pulangan yang berharga kepada diri, masyarakat dan juga negara.", "Sebagai kesimpulan daripada perbincangan di atas, pelbagai kejayaan yang telah digapai oleh anak-anak tempatan dalam bidang yang mereka ceburi. Hasil usaha mereka seharusnya dihargai dan mendapat perhatian yang secukupnya oleh masyarakat tempatan supaya menjadi pengajaran dan pembakar semangat untuk menjadi seorang yang lebih berjaya. Persis peribahasa Melayu, hendak seribu daya tak hendak seribu dalih. Pencapaian luar biasa dalam industri sukan, permotoran, akademik serta pengangkutan yang ditunjukkan telah menaikkan imej negara di persada dunia seperti ungkapan pepatah, duduk sama rendah, berdiri sama tinggi. Oleh itu, setiap pihak perlu berganding bahu bagai aur dengan tebing dalam memastikan masyarakat di Malaysia mendapat pendidikan dan kebajikan yang terbaik supaya pelbagai lagi kejayaan lain yang mampu dicapai oleh anak watan demi mengharumkan nama ibu pertiwi."]}, {"li": ["Langkah Dan Cara Membanteras Jenayah Antarabangsa", "Contoh Karangan Cara-Cara Membanteras Jenayah Antarabangsa", "hubungan multilateral yang kukuh", "perkongsian data dan maklumat secara global", "merapatkan jurang ekonomi global", "memperketatkan keselamatan di sempadan negara", "memastikan kesedaran masyarakat tentang jenayah antarabangsa dan menjadi mata kepada pihak berkuasa", "memperkukuh integriti pihak berkuasa"], "p": ["Dalam meniti arus kemodenan yang serba mencabar akal dan minda kita terbit satu polemik yang menjadi wadah perbincangan secara global. Pola peningkatan jenayah antarabangsa semakin membimbangkan kita sebagai penghuni ibu pertiwi ini dan juga masyarakat dunia secara amnya. Jenayah pemerdagangan manusia, jenayah siber, penyeludupan dadah dan senjata api yang kian melarat sehingga memakan nyawa ribuan manusia yang tidak bersalah perlu ditangani secara kolektif. Persis kata mutiara, berat sama dipikul, ringan sama dijinjing yang membawa maksud semua pihak harus bersama-sama menyumbang tenaga dalam menyelesaikan masalah ini dan menikmati hasilnya di waktu kelak. Oleh itu, kita perlu mencari cara-cara terbaik untuk membanteras jenayah antarabangsa supaya kesejahteraan sejagat dapat dicapai.", "Prakarsa utama dalam memastikan jenayah yang melibatkan negara asing ini tidak berlaku adalah dengan mempunyai hubungan multilateral yang kukuh. Pucuk pimpinan negara kita sudah pun memastikan kita sentiasa mempunyai hubungan multilateral dengan negara asing apabila menyertai Pertubuhan Bangsa-Bangsa Bersatu (PBB) dan ASEAN. Penyertaan negara dalam organisasi internasional yang melibatkan pelbagai negara membolehkan kita mendapat bantuan ketenteraan dan teknologi keselamatan yang terkini daripada negara yang lebih maju. Namun begitu, kewujudan negara berkuasa veto telah merencat usaha untuk mencapai keamanan sejagat. Hal ini kerana terdapat jenayah antarabangsa berpunca daripada tindakan negara berkuasa veto ini dalam mendapatkan atau menjaga kepentingan mereka. Sekiranya setiap negara mengamalkan sikap toleransi dan terbuka dalam mengejar kemajuan, sudah pasti impian keamanan sejagat tidak mustahil.", "Pada masa yang sama, kita wajar mengambil kesempatan akan kemajuan teknologi mutakhir ini. Perkongsian data atau maklumat yang berkaitan jenayah antarabangsa akan membantu dalam membanteras konflik yang mengganggu keharmonian global. Kerjasama antara agensi keselamatan antarabangsa seperti Interpol dengan agensi keselamatan tempatan seperti Polis Di Raja Malaysia (PDRM) hendaklah digalakkan. Sebagai contoh, kita dapat lihat di dada akhbar dan siaran berita di televisyen akan tindakan pantas PDRM menangkap individu yang terlibat dengan fahaman ekstrimis dan berkompolt untuk melakukan jenayah seperti pengeboman dan sebagainya. Kecekapan anggota keselamatan negara kita seharusnya dipuji kerana dengan tindakan pantas dan bantuan maklumat daripada agensi keselamatan antarabangsa telah memastikan tiada insiden ekstrim yang berlaku di dalam negara kita.", "Selain itu, cara yang dapat dilakukan bagi mengelakkan aktiviti jenayah antarabangsa adalah dengan merapatkan jurang ekonomi antara negara maju dengan negara yang ketinggalan. Faktor tekanan ekonomi dan kekurangan sumber telah menyebabkan jenayah seperti pemerdagangan manusia berlaku dek kerana mereka terpaksa mencari jalan demi mencari sesuap nasi. Maka, negara-negara maju seharusnya bersikap prihatin akan nasib negara lain yang sukar untuk menjalankan aktiviti pembangunan dengan berkongsi teknologi, ilmu pengetahuan dan model ekonomi yang dapat membantu mereka menjadi negara yang lebih baik berbanding sebelum ini. Bantuan pakar-pakar ekonomi dan idea bernas daripada generasi muda diperlukan dalam mewujudkan kesamarataan ekonomi dunia yang sekaligus mensejahterakan ketamadunan manusia hari ini.", "Akhir sekali, tindakan jelas yang dapat dilakukan dengan pantas dalam membanteras jenayah antarabangsa adalah dengan memastikan sempadan negara dikawal ketat. Kita tidak boleh menafikan kecekapan anggota keselamatan kita dalam menjaga sempadan negara tetapi penjenayah hari ini semakin licik dan bijak untuk meloloskan diri daripada dicekup pihak berkuasa. Tamsilnya, anggota keselamatan negara seharusnya mengadakan kerjasama rondaan dalam kalangan negara berjiran seperti di sempadan laut dan darat negara. Kerjasama ini dapat\u00a0 mencegah kemasukan warga asing sacara haram yang boleh mengancam keselamatan negara. Hal ini berlaku kerana kedudukan Malaysia dengan negara jiran terutamanya Indonesia dan Thailand yang kondusif kepada kemasukan pendatang asing tanpa izin. Dalam hidup berjiran kita seharusnya membantu satu sama lain dalam menyelesaikan masalah bak kata peribahasa Melayu, ibarat aur dengan tebing.", "Konklusinya, pelbagai cara boleh dilakukan oleh semua pihak dalam membanteras jenayah antarabangsa. Pemimpin-pemimpin negara harus berganding bahu memanifestasi fikiran dalam mengorak langkah untuk membanteras kes jenayah antarabangsa sekaligus memastikan keselamatan sejagat terjamin. Kepentingan yang bersifat menguntungkan satu pihak sahaja dimana sebelah pihak akan menerima akibat haruslah dibuang dan diselesaikan dengan bersikap toleransi dan terbuka. Setiap nyawa di muka bumi ini berharga dan alangkah ruginya jika tiada tindakan diambil dalam membanteras jenayah antarabangsa yang mungkin membunuh seorang bakal doktor atau bakal pemimpin di masa hadapan. Semoga kita dikurniakan pemimpin yang berwibawa serta masyarakat yang madani agar keamanan dan keharmonian global dapat dicapai dengan jayanya."]}, {"li": ["Kepentingan Semangat Kejiranan Mengukuhkan Semangat Perpaduan Dalam Kalangan Penduduk", "Contoh Karangan Kepentingan Semangat Kejiranan Kepada Masyarakat", "Memupuk semangat perpaduan", "Memudahkan program atau aktiviti komuniti", "Menjamin keselamatan setempat", "Menarik minat pelancong asing", "Melahirkan masyarakat yang harmoni", "Membantu ketika kesusahan melanda"], "p": ["Era pascaperindustrian dan pascaglobalisasi yang serba mencabar akal dan minda kita telah membuatkan kita terlalu sibuk bekerjaya sehingga melupakan aspek kehidupan yang penting iaitu menjalinkan hubungan yang baik dengan jiran tetangga. Jika diimbau pada masa dahulu, masyarakat kita mempunyai hubungan yang baik antara jiran tetangga sehingga boleh menjalankan aktiviti keramaian seperti bergotong-royong untuk menyambut sesuatu keraian atau adat resam. Gaya hidup ibarat hidup segan mati tak mahu hendaklah dielakkan kerana terdapat pelbagai manfaat sekiranya kita menjalinkan hubungan yang baik dengan jiran tetangga sehingga mewujudkan semangat kejiranan yang utuh. Oleh itu, wajar untuk kita bincangkan apakah kepentingan semangat kejiranan kepada masyarakat-masyarakat setempat hari ini.", "Antara kepentingan semangat kejiranan adalah memupuk perpaduan antara setiap ahli masyarakat di negara ini. Malaysia merupakan negara yang unik kerana kita mempunyai rakyat yang berbilang bangsa, kaum dan agama. Namun, disebalik perbezaan kita berjaya mencari persamaan dan berbekalkan nilai-nilai murni seperti hormat-menghormati serta bertolak ansur sering menjadi amalan masyarakat. Mutakhir ini, timbul anasir-anasir yang ingin memecah belahkan perpaduan yang telah terjalin begitu lama oleh masyarakat kita. Semangat kejiranan yang mantap dapat menjadi solusi bagi melawan polemik yang semakin membarah dalam komuniti pada masa kini. Persis kata peribahasa Melayu, buang yang keruh, ambil yang jernih. Natijahnya, perpaduan yang erat antara satu sama lain akan lahir apabila semangat kejiranan timbul di kawasan yang didiami oleh kita dan menjadi suri teladan hidup berjiran. Bahawasanya sikap mengambil berat adalah antara langkah-langkah untuk mengelakkan tidak kefahaman antara satu sama lain.", "Jika dipandang pada sudut yang berlainan, semangat kejiranan dapat memudahkan penganjuran program atau aktiviti yang berbentuk komuniti. Umum sedia maklum bahawa pihak kerajaan melalui agensinya akan melakukan aktiviti di peringkat komuniti tempatan bagi menyampaikan bantuan dan sebagainya. Seandainya, masyarakat setempat mempunyai semangat kejiranan yang baik, pastinya objektif seperti penyampaian bantuan dapat diberikan kepada mereka yang berhak mendapatkannya. Sesuatu pekerjaan dapat dilaksanakan dengan cepat dan lancar apabila ramai pihak menyumbangkan tenaga bagai aur dengan tebing. Selain itu, kita juga dapat menjimatkan masa yang terluang dengan melakukan aktiviti bermanfaat yang lain seperti menganjurkan majlis rumah terbuka. Intihannya, masayrakat yang memupuk semangat kejiranan dapat melaksanakan sesuatu pekerjaan dengan lebih cekap dan menghasilkan sesuatu yang berfaedah untuk semua.", "Pada masa yang sama, semangat kejiranan yang kukuh akan menjamin keselamatan diri dan ahli masyarakat setempat. Keselamatan adalah perkara yang mustahak dalam menentukan seseorang untuk memilih kawasan kediaman masing-masing. Sebagai masyarakat yang bertanggungjawab, persatuan jiran tetangga boleh ditubuhkan bagi menjalankan tugas keslsematan seperti meronda pada waktu malam. Langkah ini dapat menimbulkan rasa selamat dikalangan penduduk. Kejadian seperti rompakan, ragut dan penculikan dapat dibanteras sekiranya terdapat mata-mata yang mengawasi kawasan perumahan kita. Penjenayah juga tidak berani untuk melakukan jenayah dalam kawasan yang mempunyai semangat kejiranan yang kukuh.\u00a0 Tambahan pula, ibu dan bapa akan berasa selamat untuk membiarkan anak-anak bermain di taman permainan yang berdekatan kerana ancaman jenayah telah dikurangkan. Izharnya, kesepakatan masyarakat dalam membuat sesuatu perkara boleh meningkatkan tahap keselamatan kawasan sekitar.", "Akhir sekali, semangat kejiranan yang utuh dapat menarik pelancong asing untuk berkunjung ke negara kita. Keunikan kehidupan masyarakat majmuk merupakan antara tarikan pelancong asing di samping keindahan pulau dan gunung-ganang yang dimiliki oleh tanah air ini. Hasil kehidupan yang berlatar belakangkan pelbagai kaum, agama dan bangsa, terdapat diversiti budaya dan tradisi yang berpotensi untuk dipersembahkan kepada pelancong. Tamsilnya, penganjuran rumah terbuka pada hari perayaan menjadi medan perpaduan antara semua rakyat Malaysia dan pelancong asing berasa kagum bagaimana kita mampu menyambut perayaan bersama-sama. Kita sebenarnya mampu menjadi egen penyatuan masyarakat antarabangsa kerana kemampuan kita tinggal di bawah satu negara yang sama sejak dahulu lagi. Kesannya, semangat kejiranan bukan sahaja memberikan imej yang baik kepada negara malah semangat kejiranan dapat meningkatkan ekonomi dengan kedatangan pelancong asing ke pusat-pusat pelancongan dalam negara.", "Sebagai menutup ruang perbincangan di atas, kita dapat simpulkan bahawa pelbagai kepentingan yang terkandung dalam semangat kejiranan sekiranya kita berjaya menyemarakkannya. Bahkan ia merupakan tradisi turun-temurun yang diamalkan oleh nenek moyang kita ketika dahulu. Ibarat petikan daripada lagu hasil artis tempatan, ikan di laut, asam di darat, dalam periuk bikin muafakat. Ibu dan bapa perlu memainkan peranan dalam menjaga kepentingan semangat kejiranan. Tuntasnya, semangat kejiranan bukan sahaja penting dalam mengekalkan dasar kepada pembinaan negara Malaysia malah sumbangannya adalah mustahak bagi memastikan Malaysia kekal berdaya saing dan mencapai kemajuan yang disasarkan secara tidak langsung. Semoga rakyat kita bersatu padu dalam menghadapi segala kemungkinan di masa hadapan dan seterusnya menjadi imej perpaduan kepada masyarakat dunia demi kebaikan manusia sejagat."]}, {"li": ["Kepentingan Dan Kebaikan Pameran Kerjaya Kepada Pelajar Khususnya Lepasan SPM", "Contoh Karangan Kebaikan Pameran Kerjaya Kepada Pelajar", "Memberi pendedahan terhadap landskap pekerjaan di Malaysia", "Peluang untuk berhubung dengan bakal majikan", "Dapat menguji kemahiran komunikasi", "Mendapat akses seminar atau bengkel percuma", "Melatih diri untuk sesi temu duga", "Dapat membantu dalam pemilihan kursus atau IPT"], "p": ["Kerjaya boleh didefinisikan sebagai perkembangan dan kemajuan seseorang dari segi pekerjaan. Lazimnya ia merujuk kepada jawatan tetap dan berkait dengan perkembangan secara beransur menaiki peringkat jawatan dalam sesebuah organisasi atau profesion. Persediaan tersebut didorong oleh bakat, minat dan kebolehan semulajadi serta pengaruh persekitaran seperti pendidikan dan latihan. Pameran kerjaya pula adalah satu acara yang mengumpulkan majikan-majikan untuk merekrut pekerja baharu dan pencari kerja mencari peluang-peluang kerjaya yang ditawarkan. Sejak kebelakangan ini, pameran kerjaya telah menjadi program yang dianjurkan secara besar-besaran kerana mendapat sambutan yang tinggi dari kalangan pelajar dan lepasan institusi pengajian tinggi (IPT). Persoalannya, apakah manfaat atau kebaikan pameran kerjaya kepada pelajar yang masih dalam pengajian di peringkat IPT dan juga sekolah?", "Antara kebaikan yang diperoleh pelajar jika berkunjung ke pameran kerjaya adalah pendedahan terhadap landskap kerjaya di Malaysia. Hal ini demikian kerana peluang kerjaya yang ditawarkan adalah mengikut perkembangan dan permintaan ekonomi semaasa negara kerana ia berkaitan dengan dasar-dasar yang diperkenalkan oleh kerajaan. Para pelajar boleh melihat profil dan latar belakang syarikat atau majikan yang menyertai program kerjaya. Seterusnya menyelidik dan menjangkakan apakah bidang kerjaya yang memberikan peluang yang tinggi dan sesuai dengan kemampuan serta latar belakang akademik para pelajar. Ia juga merupakan satu peluang untuk pelajar mengkaji pasaran kerjaya yang ditawarkan dan mengetahui bidang-bidang yang mendapat permintaan yang tinggi seperti bidang teknologi, perubatan dan sebagainya. Oleh itu, pendedahan ini mustahak agar pelajar dapat melakukan persediaan yang kukuh sebelum melangkah masuk ke alam pekerjaan. Mereka juga mendapat gambaran yang jelas tentang realiti pekerjaan hari ini dan tidak menjadi seperti katak di bawah tempurung.", "Pada masa yang sama, pameran kerjaya juga memberikan kebaikan kepada para pelajar kerana dapat berhubung dengan bakal majikan. Selalunya syarikat atau majikan akan menghantar wakil pekerja mereka untuk menyampaikan maklumat dan berkongsi kelebihan bekerja dengan syarikat massing-masing. Dengan pendekatan ini, pelajar boleh bertanya secara terus akan kemusykilan yang berlegar di fikiran mereka terhadap bidang atau peluang kerjaya yang ditawarkan. Selain itu, terdapat syarikat-syarikat yang menawarkan biasiswa kepada pelajar sebagai salah satu cara merekrut pekerja yang cemerlang dan mempunyai potensi yang besar untuk syarikat mereka, bak kata bidalan sambil menyelam minum air. Sebagai contoh, biasiswa daripada Yayasan Khazanah yang ditubuhkan oleh Khazanah Nasional Berhad di mana pelajar berpeluang untuk menempatkan diri sejurus tamat pengajian di syarikat-syarikat berkaitan kerajaan. Justeru, pameran kerjaya ini bukan sahaja menawarkan peluang pekerjaan tetapi ia juga membantu pelajar yang berkelayakan dan berpotensi untuk memohon tajaan biasiswa yang membantu mengurangkan beban kewangan diri dan juga keluarga pelajar.", "Di samping itu, pameran kerjaya menawarkan pelbagai kebaikan kepada pelajar kerana ia adalah medan di mana pelajar boleh menguji kemahiran komunikasi mereka. Situasi ini boleh ditaksirkan apabila terdapat majikan yang akan menjalankan temu duga terbuka secara langsung di pameran kerjaya tersebut. Maka, pelajar boleh melihat, menilai atau menguji kemampuan diri apabila ditemu duga untuk mendapatkan pekerjaan. Peningkatan jumlah manusia dari hari ke hari telah menimbulkan sentimen kompetitif dalam kebanyakan perkara yang perlu dilalui oleh masyarakat hari ini. Generasi muda terutamanya perlu bersaing dengan calon-calon lain yang mempunyai latar belakang akademik yang sama tetapi peluang pekerjaan yang ditawarkan adalah terhad. Maka untuk menonjolkan diri, setiap individu memerlukan kemahiran komunikasi yang baik di samping ketrampilan diri yang meyakinkan dan menarik. Pelajar perlu memberanikan diri untuk mencuba supaya kelak sudah terbiasa untuk menjawab dengan yakin, memberikan huraian kemahiran dengan tepat dan bertanyakan soalan yang bernas kepada bakal majikan anda. Persis kata peribahasa, kalau tidak dipecahkan ruyung, manakan dapat sagunya.", "Seterusnya, pameran kerjaya memberikan kebaikan yang berganda kepada pelajar kerana ia menawarkan bengkel atau seminar kerjaya secara percuma. Aktiviti seperti bengkel kerjaya adalah merupakan tarikan utama pengunjung yang hadir ke pameran kerjaya. Hal ini demikian kerana pihak penganjur akan menjemput panel-panel yang berkelayakan seperti wakil syarikat dan mereka yang bekerja dalam bidang sumber manusia untuk memberikan ceramah dan tips untuk mendapatkan pekerjaan. Sesi ini dapat memberikan informasi yang berguna kepada pelajar dalam memburu pekerjaan mereka serta berinteraksi dengan pakar tentang masalah yang dihadapi dan cara-cara untuk menyelesaikan masalah tersebut. Aktiviti ini juga memberikan peluang kepada pelajar untuk mendengar dan melihat potensi bidang-bidang lain sekiranya terdapat panel yang membincangkan peluang pekerjaan dalam industri-industri tertentu. Intihanya, pelajar akan mendapat tauladan yang baik bagi diri mereka supaya mereka dapat mempraktikkan tips atau kemahiran terbaik apabila mereka keluar untuk mencari pekerjaan di masa akan datang.", "Kesimpulannya, pameran kerjaya dapat memberikan pelbagai kebaikan kepada pelajar yang akan menamatkan alam persekolahan dan mula menceburi alam pekerjaan. Pendedahan yang penting ini dapat membantu mereka dalam merancang dan bersedia dengan baik untuk memasuki fasa kehidupan yang lebih mencabar.\u00a0 Semua pihak yang berkenaan perlu berganding bahu ibarat ke bukit sama-sama didaki, ke lurah sama-sama dituruni untuk memantapkan pengisian pameran kerjaya supaya generasi muda hari ini dapat memperoleh manfaat yang maksimum. Keberkesanan program pendidikan kerjaya akan memberi kesan yang positif dalam diri pelajar. Impak yang positif ternyata akan membantu pelajar tersebut untuk membuat pilihan kerjaya dan seterusnya akan memberi kepuasan kepada mereka apabila memasuki alam kerjaya. Semoga generasi hari ini sedar bahawa kebolehan dan kemampuan mereka menjadi garis penentu kejayaan dan kegemilangan negara untuk duduk sama rendah dan berdiri sama tinggi dengan negara lain."]}, {"li": ["Peranan Ibu Bapa Dalam Memupuk Amalan Berbudi Bahasa Di Kalangan Anak-Anak", "Contoh Karangan Peranan Ibu Bapa Membentuk Anak Berbudi Bahasa\u00a0", "Menjadi suri teladan terbaik kepada anak-anak", "Memantau aktiviti dan perihal kehidupan mereka dengan teliti", "Memastikan pergaulan mereka di dalam kalangan yang berbudi bahasa", "Menegur dengan kaedah yang sesuai dan penuh hikmah", "Memberikan pendidikan agama dan moral", "Menyelami karya sastera kekeluargaan bersama anak-anak"], "p": ["Budi bahasa, budaya kita. Ungkapan yang sering diwar-warkan di media massa tentang budaya masyarakat tanah air ini. Namun, adakah ia masih diamalkan oleh seluruh ahli masyarakat pada hari ini? Jelas di kaca televisyen kita dapat lihat pelbagai gejala sosial yang meruncing dalam kalangan generasi muda pada hari ini. Perkembangan teknologi khususnya sosial media sedikit sebanyak telah mempengaruhi gaya hidup mereka sehingga mereka lupa untuk mengamalkan budaya masyarakat kita. Justeru, golongan pemimpin negara dan masyarakat perlu berganding bahu mencari penyelesaian kepada polemik ini dengan berkesan agar generasi muda ini menjadi individu yang berktrampilan tinggi dan berakhlak mulia. Ibarat peribahasa Melayu, melentur buluh biarlah dari rebungnya. Pada hemah saya, ibu dan bapalah yang berperanan untuk membentuk anak menjadi seseorang yang berbudi bahasa.", "Obligasi utama dalam menjadi ibu dan bapa adalah untuk membesarkan anak-anak dengan sahsiah terbaik. Maka, peranan yang perlu dimainkan adalah dengan menjadi suri teladan kepada anak-anak untuk membentuk budi dan bahasa mereka. Sejak lahir, kita pasti akan melihat ibu dan bapa kita sebagai contoh dalam melakukan apa-apa perkara dalam kehidupan masing-masing. Ibu dan bapa boleh menunjukkan contoh untuk berbudi bahasa apabila berkomunikasi dengan orang yang lebih tua misalnya datuk dan nenek mereka. Salam sebagai tanda hormat dan bercakap menggunakan nada suara yang tidak kasar kepada mereka. Nilai hormat merupakan elemen penting dalam amalan budi bahasa. Jika kita ingin rasa dihormati, kita hendaklah menghormati rang terlebih dahulu. Begitu juga dengan sahsiah anak-anak kerana pepatah melayu berkata bapa borek anak rintik. Intihannya, menjadi tauladan kepada anak-anak adalah peranan paling utama yang perlu dilaksanakan oleh ibu dan bapa.", "Peranan lain yang boleh dilaksanakn dalam membentuk anak yang berbudi bahasa adalah dengan memantau aktiviti dan perihal kehidupan mereka dengan teliti. Ibu dan bapa seharusnya mengambil tahu setiap perihal yang dilakukan oleh anak-anak. Misalnya, apakah aktiviti yang dilakukan di sekolah, aktiviti di waktu lapang dan perkara yang sering mereka lakukan sebagai hobi. Dengan sikap mengambil berat ini, anak-anak akan lebih menghormati dan meminta nasihat yang baik daripada ibu dan bapa dalam perihal kehidupan mereka. Contoh lain adalah jika anak-anak suka untuk meluangkan masa bermain permainan video, pastikan mereka bermain dengan penuh hemah dan tidak menjejaskan perkembangan perihal kehidupan mereka yang lain. Anak-anak boleh diibaratkan seperti kain putih, ibu dan bapa adalah orang yang mencorakkan warna kehidupan mereka. Dengan bimbingan dan sokongan yang baik, mereka mampu menjadi individu yang berjaya dan kaya dengan budi bahasa.", "Dalam masa yang sama, ibu dan bapa seharusnya memastikan pergaulan anak-anak berada di dalam kalangan yang berbudi bahasa. Perkara ini penting kerana perkembangan kanak-kanak bukan sahaja berlaku di rumah. Masa yang diluangkan mereka semasa di sekolah dan aktiviti lain bersama rakan-rakan adalah mustahak dalam membentuk keperibadian mereka. Pepatah Arab pernah berkata, jika kita berkawan dengan penjual minyak wangi kita akan berbau wangi dan jika berkawan dengan tukang besi kita akan terasa bahangnya. Dengan peralihan aktiviti sosial ke alam maya, ia seharusnya memberikan kelebihan kepada ibu dan bapa untuk memantau perilaku anak-anak dan juga rakan-rakan mereka. Walaupun sukar untuk membendung anak-anak daripada dipengaruhi dengan kandungan-kandungan yang tular tetapi ibu dan bapa mempunyai hak untuk menetapkan tapisan kepada anak-anak supaya mereka melayari internet dan menggunakan sosial media pada kaedah yang sesuai. Jelas bahawa memastikan pergaulan anak-anak dapat memupuk nilai berbudi bahasa dalam diri mereka.", "Dahulu lain, sekarang lain. Frasa ini seharusnya dipegang oleh golongan ibu dan bapa dalam membesarkan anak-anak pada zaman ini. Pada waktu nenek dan moyang kita membesarkan anak-anak mereka, ketegasan merupakan satu perkara yang mampu membentuk keperibadian anak-anak. Tetapi masa kini, anak-anak memerlukan kasih sayang dan cara teguran yang lebih difahami oleh mereka. Ibu dan bapa tidak boleh menghukum anak-anak dan menggunakan ketegasan seperti merotan dan sebagainya untuk menegur kesalahan mereka. Galakkan anak untuk meminta maaf apabila melakukan kesalahan dan jadikan ia satu kebiasaan kerana ia akan memebuatkan anak-anak lebih senang dalam pergaulan. Tambahan pula, berikan pujian berbanding kritikan sekiranya mereka melakukan perkara yang betul. Ia akan memberikan rasa bangga dan mengeratkan lagi hubungan antara keluarga. Tegasnya, menegur dengan kaedah yang sesuai dan penuh hikmah dapat membentuk anak yang berbudi bahasa.", "Kesimpulannya, banyak peranan yang wajib dimainkan oleh ibu dan bapa dalam membesarkan anak untuk menjadi seorang yang berbudi bahasa. Tanpa disedari kita sebenarnya lahir di tanah air yang penuh dengan sikap toleransi anatara satu sama lain tanpa mengira latar belakang agama, kaum dan bangsa. Nilai yang pernah diamalkan oleh datuk dan nenek kita dahulu kala perlu terus disemat dalam diri anak-anak pada ketika ini supaya kesejahteraan dan keamanan negara kekal terjamin. Setiap pihak sebenarnya mempunyai tanggungjawab untuk memastikan generasi muda zaman ini dipupuk dengan nilai-nilai murni dan berketrampilan tinggi. Janganlah kita menuding jari dan bersikap pasif dalam polemik ini kerana sesal dahulu pendapatan, sesal kemudian tidak berguna. Oleh itu, marilah kita berganding bahu mengembleng tenaga membentuk generasi yang kaya dengan budi dan bahasa."]}, {"li": ["Langkah-Langkah Untuk Memelihara/ Menjaga Alam Sekitar", "Contoh Karangan Langkah-Langkah Untuk Menjaga Alam Sekitar", "menggunakan sumber tenaga yang boleh diperbaharui", "mendidik melalui kempen", "menyertai aktiviti sukarelawan", "mengamalkan kitar semula", "menanam pokok", "menggunakan air secara berhemah"], "p": ["Dasawarsa ini, sama ada kita sedar atau tidak lantaran terlalu dihidangkan dengan pembangunan negara yang semakin gah di persada dunia. Namun disebalik itu, kita acapkali tersentak oleh pelbagai permasalahan yang mengancam khazanah negara kita iaitu alam sekitar. Kekayaan flora dan fauna yang dimiliki negara kita seperti kawasan-kawasan tumbuhan hijau, udara dan air semakin diancam pencemaran dek kerana pembangunan sosioekonomi yang berlangsung bagai cendawan tumbuh selepas hujan. Kesan daripada kecuaian manusia mengejar kekayaan tanpa memikirkan akibat terhadap alam sekitar telah menyebabkan insiden atau bencana berlaku yang mengancam nyawa manusia. Justeru, kita perlu sedar bahawa demi kelangsungan tamadun manusia sejagat dan habitat yang kita huni, pemeliharaan dan pemuliharaan alam sekitar perlu menjadi agenda utama pada masa kini. Apakah langkah-langkah yang boleh kita laksanakan untuk menjaga alam sekitar?", "Prakarsa utama dalam mendepani cabaran yang melibatkan setiap pihak adalah bermula dengan polisi yang digunakan oleh negara serta mampu menjadi model kepada negara serantau. Sebagai pihak berkuasa, anjakan paradigma perlu diambil bagi memastikan kemajuan masyarakat tempatan berlaku dari semasa ke semasa. Penggunaan sumber tenaga yang boleh diperbaharui wajar diperkenalkan dan diperkasa dalam industri-industri yang berisiko mengancam pemeliharaan alam sekitar di negara ini. Sebagai contoh, penggunaan sumber solar sebagai tenaga elektrik di kawasan bandar perlu diperluaskan supaya penggantungan terhadap penjanaan elektrik daripada sumber arang dan hidro eleketrik berkurangan. Sebaliknya, sumber air yang digunakan dapat disalirkan ke kawasan-kawasan yang kurang bekalan air bersih dan juga digunakan untuk pertanian di kawasan luar bandar.", "Langkah alternatif yang boleh dilakukan dalam membuka mata masyarakat tentang isu ini adalah dengan melaksanakan kempen secara konsisten. Apabila pihak berkuasa mula mengorak langkah yang jitu dalam menjaga kekayaan alam sekitar negara, media massa perlu memainkan peranan penting untuk menyampaikan mesej kepada setiap golongan masyarakat. Semua pihak perlu mengkaji dan mengaplikasikan norma masyarakat umum pada masa ini yang menggunakan media sosial sebagai medium utama dalam komunikasi antara satu sama lain. Oleh itu, sekiranya kita ingin mengubah stigma masyarakat terhadap kepentingan memelihara alam sekitar, cara yang mudah hendaklah dekat dan efektif kepada diri mereka. Misalnya, memperbanyakkan rancangan yang melibatkan selebriti dalam kempen mengitar semula dan sebagainya. Institusi lain yang melibatkan masyarakat seperti sekolah, universiti dan oraganisasi kerja juga bertanggungjawab menjalankan kempen kesedaran terhadap penjagaan alam sekitar. Intihannya, kempen yang menyeluruh pasti dapat mencapai sasaran yang kita kehendaki.", "Selain itu, langkah-langkah untuk menjaga alam sekitar yang boleh disertai oleh ahli masyarakat adalah melakukan aktiviti sukarelawan membersihkan kawasan sekitar. Persis kata peribahasa, kerana nila setitik, rosak susu sebelanga. Hal ini demikian kerana masih terdapat segelintir pihak yang tidak bertanggungjawab membuang sisa-sisa yang tidak sepatutnya ke dalam sungai atau laut. Pemerkasaan undang-undang juga mungkin tidak diendahkan atau meninggalkan kesan kepada mereka. Oleh itu, kita sebagai warganegara yang cinta akan negara seharusnya menyertai aktiviti-aktiviti sukarelawan yang berusaha membersihkan kawasan yang dicemari seperti kawasan sungai dan pantai. Pencemaran sampah dan sisa lain yang sering berlaku di negara kita perlu diambil serius oleh semua pihak. Jika insiden ini dibiarkan, hidupan akuatik dan juga sumber air kita akan terancam dan menyebabkan kita kekurangan sumber tersebut. Sebagai contoh, di Jepun pernah berlaku satu wabak yang menyebabkan setiap penduduk di kampung yang menggunakan sungai tercemar sebagai sumber air harian mati dan lahir dengan kecacatan yang kekal. Maka, kita seharusnya mengambil sejarah ini sebagai iktibar bagi menjamin kelangsungan hidup untuk masa hadapan.", "Pada peringkat individu pula, amalan kitar semula adalah langkah terbaik bagi menyelamatkan alam sekitar. Kitar semula adalah menggunakan semula bahan-bahan terpakai menjadi bahan lain yang bermanfaat. Misalnya, takungan air hujan boleh digunakan sebagai air siraman pokok atau tumbuhan yang kita tanam di halaman rumah. Bahan-bahan lain seperti plastik, kaca dan bahan elektronik yang tidak berfungsi boleh disumbangkan kepada pengusaha kitar semula. Setiap bahan berpotensi untuk diproses semula menjadi barang yang berguna kepada masyarakat tanpa perlu membazirkan sumber yang baharu. Mutakhir ini, syarikat-syarikat pakaian seperti kasut dan beg mula menggunakan bahan terpakai sebagai bahan asas dalam produk baharu mereka. Dengan kesedaran entiti-entiti besar dalam mementingkan pemeliharaan alam sekitar mampu menjadi medium kepada sebahagian masyarakat untuk sedar akan manfaatnya. Dengan berbuat demikian, kita bukan sahaja dapat menyelamatkan alam sekitar, ia juga dapat membantu kita menjadi pengguna yang berhemah dan tidak menggunakan wang yang banyak dalam mendepani cabaran ekonomi yang telah meningkatkan kos sara hidup.", "Secara tuntas, pelbagai langkah perlu dilaksanakan dalam menjamin pemeliharaan serta pemuliharaan alam sekitar. Setiap pihak di setiap peringkat seharusnya memainkan peranan masing-masing bagi mencapai objektif kelestarian alam sekitar. Inisiatif ini merupakan usaha yang kolektif dimana dengan penglibatan setiap di antara kita dapat membuahkan hasil yang sangat berbaloi bukan sahaja kepada kita malah untuk kehidupan generasi-generasi akan datang. Bak kata peribahasa Melayu, bukit sama didaki, lurah sama dituruni. Semoga ahli pemikir bekerjasama dengan badan eksekutif dalam negara menjadikan polemik ini sebagai agenda utama negara dan mencari mekanisme terbaik dalam memastikan pembangunan dan alam sekitar kita mencapai tahap terbaik dan menjadi kebanggaan seluruh rakyat Malaysia."]}, {"li": ["Usaha Dan Langkah Meningkatkan Sektor Pelancongan Di Malaysia", "Contoh Karangan Langkah-Langkah Memajukan Industri Pelancongan Negara", "Meningkatkan prasarana awam", "Mengukuhkah tahap keselamatan", "Menganjurkan acara atau kejohanan antarabangsa", "Menggunakan teknik pemasaran yang unggul", "Memperkasa pelancongan desa dan agro", "Melaksanakan kajian dan maklum balas dalam kalangan komuniti tempatan"], "p": ["Sedasawarsa ini, Malaysia semakin dikenali sebagai lokasi pelancongan pilihan warga asing terutamanya daripada negara beriklim sejuk. Kedudukan geografi negara yang terletak di garisan khatulistiwa telah menyebabkan cuaca yang panas dan lembap di mana ia menjadi antara faktor yang menarik pelancong asing untuk berkunjung ke Malaysia. Selain itu, kepelbagaian bentuk muka bumi seperti deretan pulau, gunung-ganang dan bandaraya yang penuh dengan keunikan budaya dan bangsa juga merupakan faktor penarikan pelancong. Izharnya, sektor pelancongan telah menjadi antara pendorong kerancakan ekonomi negara sejak kebelakangan ini. Maka, bagi memaksimakan potensi yang terdapat pada industri pelancongan negara, wajar untuk kita bincangkan langkah-langkah yang mampu membawa industri pelancongan negara ke tahap yang lebih baik.", "Langkah pertama yang perlu diusahakan dalam memastikan industri pelancongan negara berada di tahap terbaik adalah dengan meningkatkan prasarana awam. Pihak kerajaan berperanan dalam melengkapkan kemudahan awam seperti jaringan pengangkutan dan perhubungan di dalam negara supaya ia menjamin keselesaan pelancong untuk berkunjung ke seluruh kawasan di Malaysia. Dengan adanya rangkaian perhubungan yang lengkap seperti lapangan terbang, lebuhraya dan pengangkutan awam yang efektif, tahap ketersampaian akan menjadi lebih baik. Hasilnya, pelancongan desa dan agro dapat meningkatkan jumlah pelancong domestik mahupun antarabangsa. Bak kata peribahasa Melayu, sambil menyelam minum air di mana inisiatif melengkapkan prasarana awam bukan sahaja dapat meningkatkan industri pelancongan malah memastikan kesejahteraan hidup masyarakat konvensional terjamin.", "Seiring dengan langkah di atas, industri pelancongan akan bertambah maju sekiranya pihak berkuasa mengukuhkan tahap keselamatan dalam negara. Mutakhir ini, pelbagai kes jenayah seperti kes penculikan, ragut dan rompakan telah memenuhi dada-dada akhbar serta menjadi berita utama di televisyen. Senario ini akan menimbulkan kebimbangan para pelancong terutamanya pelancong asing yang berhasrat untuk berkunjung ke Malaysia. Bagi menjernihkan air yang semakin keruh, pihak berkuasa hendaklah melaksanakan inisiatif keselamatan negara yang lebih menyeluruh. Sebagai contoh, penambahan bilangan anggota keselamatan di kawasan tumpuan pelancong atau pemasangan kamera litar tertutup sebagai mata-mata yang mampu menjejak perkara yang meragukan atau berpotensi menyebabkan kejadian jenayah berlaku. Intihannya, pelancong akan lebih selesa untuk berkunjung tanpa memikirkan ancaman keselamatan terhadap diri mereka serta imej negara terpelihara.", "Mekasnime lain yang boleh dilaksana bagi memajukan industri pelancongan negara adalah dengan menganjurkan acara antarabangsa dengan lebih kerap. Sebelum ini, Malaysia merupakan negara pertama di Asia Tenggara yang menganjurkan Kejohanan Formula 1 dengan adanya Litar Antarabangsa Sepang. Terdapat juga penganjuran acara lain seperti Le Tour de Langkawi dan Pameran Maritim dan Udara Langkawi (LIMA) yang mendapat sambutan yang memberansangkan dalam kalangan pelancong asing dan tempatan. Walaupun penganjuran acara sukan atau pameran antarabangsa memakan kos yang tinggi tetapi pulangan yang terhasil adalah berbaloi. Hal ini demikian kerana, kedatangan pelancong asing bukan sahaja tertumpu pada musim tertentu sahaja tetapi ia akan berterusan sepanjang tahun untuk menyertai acara atau kejohanan antarabangsa yang dianjurkan dalam negara. Persis peribahasa Melayu, tak lapuk dek hujan tak lekang dek panas. Jelaslah bahawa penganjuran acara antarabangsa dapat meningkatkan industri pelancongan negara kerana peserta atau atlet yang menyertai acara terbabit akan menjadi ejen pelancongan negara serta membuka mata peminat mereka di seluruh pelusuk dunia terhadap keunikan tanah air kita.", "Bagi mendokong langkah-langkah yang telah diutarakan, industri pelancongan negara seharusnya dipromosikan dengan teknik pemasaran yang unggul. Langkah ini adalah mustahak kerana dalam mendepani era teknologi dan globalisasi hari ini, kumpulan sasar sesuatu perkara dapat diperluaskan ke segenap pelusuk dunia. Dengan perkembangan teknologi tanpa batasan, kita dapat menghasilkan iklan atau video yang boleh ditonton oleh semua pengguna teknologi pintar. Maka, bagi menarik kehadiran pelancong untuk berkunjung ke negara kita terutamanya dalam kalangan pelancong antarabangsa, teknik pemasaran yang efektif harus dilaksanakan. Sebagai contoh, hasil produk dan tenaga kerja penyiaran tempatan, saluran GO ASEAN telah berjaya memaparkan kecantikan dan keunikan kawasan pelancongan dalam negara ke pasaran dunia. Pendekatan menggunakan personaliti atau selebriti untuk menikmati aktiviti pelancongan di tempat-tempat tertentu merupakan formula terbaik dalam menarik perhatian pelancong serta memaparkan infrastruktur yang selesa bagi para pelancong.", "Secara tuntasnya, pelbagai langkah yang boleh digarap oleh semua pihak dalam meningkatkan tahap kemajuan industri pelancongan negara. Setiap inisiatif yang direncanakan memerlukan obligasi dan komitment yang jitu dari pihak yang terbabit seperti kerajaan, kakitangan awam, agensi pelancongan dan pengusaha pusat pelancongan. Masyarakat pula seharusnya menyokong usaha pragmatik yang diperkenalkan dengan kerap melancong di pusat-pusat pelancongan dalam negara. Keindahan dan kekayaan alam semula jadi serta keunikan budaya kita seharusnya menjadi agenda utama dalam mempromosikan negara di persada antarabangsa. Semua pihak seharusnya sedar bahawa industri pelancongan negara mempunyai potensi yang besar dan setanding dengan negara jiran seperti Thailand dan Indonesia. Diharapkan agar Malaysia dapat duduk sama rendah dan berdiri sama tinggi dengan negara asing lain khususnya dalam memacu industri pelancongan sebagai penyumbang utama perkembangan ekonomi negara."]}, {"li": ["Kepentingan Menyambut Hari Kemerdekaan/ Hari Kebangsaan/ Bulan Kemerdekaan", "Contoh Karangan Kepentingan Menyambut Hari Kemerdekaan", "Merai pencapaian negara pada masa kini", "Menghargai jasa dan pengorbanan tokoh terdahulu", "Mengukuhkan perpaduan antara rakyat", "Menyemai nilai patriotisme dalam masyarakat", "Sebagai penanda aras untuk negara menjadi lebih progesif", "Meningkatkan imej negara dalam tahap kehidupan yang baik"], "p": ["Persekutuan Tanah Melayu telah mencapai kemerdekaan pada 31 Ogos 1957. Tarikh keramat ini merupakan tarikh hari kemerdekaan yang disambut oleh seluruh rakyat Malaysia pada setiap tahun. Kemeriahan Hari Kebangsaan dapat dirasakan bermula menjelangnya pukul 12.00 malam di mana bunga api yang berwarna-warni bergemerlapan di udara sebagai tanda kemerdekaan. Begitu juga acara perbarisan pada keesokan harinya yang diwakili oleh pelbagai agensi kerajaan seperti tentera, polis dan kakitangan awam turut diadakan bagi memeriahkan lagi suasana hari kemerdekaan. Lazimnya sambutan hari kebangsaan diadakan di Dataran Merdeka namun sejak kebelakangan ini sambutan peringkat kebangsaan telah dianjurkan di lokasi lain seperti Putrajaya dan Kuching, Sarawak. Jika ditelusuri, sambutan hari kemerdekaan telah menjadikan bulan Ogos sebagai bulan kemerdekaan dek kerana hiasan dan kibaran Jalur Gemilang mewarnai jalan raya dan pusat membeli-belah. Persoalannya, apakah kepentingan disebalik sambutan hari kemerdekaan yang dirai dengan gilang-gemilang pada setiap tahun?", "Sambutan hari kemerdekaan adalah untuk merai pencapaian yang telah dicapai oleh negara sejak laungan kemerdekaan menggegar Stadium Merdeka pada ketika dahulu. Kehidupan yang dinikmati oleh masyarakat hari ini tidak akan menjadi realiti sekiranya kemerdekaan tidak diperoleh daripada penjajah. Hal ini demikian kerana, semasa zaman penjajahan, masyarakat telah dibezakan kedudukan sosioekonomi dan mewujudkan jurang perbezaan antara kaum dan bangsa yang duduk di bawah satu rumpun yang sama. Setelah kemerdekaan dicapai, para pemimipin dan masyarakat tempatan telah berjaya membawa kemajuan dari pelbagai segi terutamanya perkembangan ekonomi yang menjadikan Malaysia sebagai hub perdagangan utama di rantau Asia. Kemampuan tenaga kerja tempatan telah menarik pelabur-pelabur asing untuk merancakkan kemajuan negara dan memberikan keuntungan dalam bentuk kehidupan yang lebih baik. Kemudahan infrastruktur seperti lebuhraya, lapangan terbang dan bangunan pencakar langit seperti Menara Berkembar Petronas adalah bukti kemampuan masyarakat kita dalam menempa kemajuan untuk duduk sama rendah dan berdiri sama tinggi dengan negara maju yang lain. Intihannya, sambutan kemerdekaan menjadi suatu iltizam kepada rakyat untuk terus berjuang demi mencapai kesejahteraan hidup yang memberikan kebaikan kepada semua orang.", "Dalam masa yang sama, sambutan hari kemerdekaan adalah penting sebagai tanda menghargai perjuangan tokoh-tokoh kemerdekaan terdahulu. Tanpa kebijaksanaan dan titik peluh yang dikerah oleh individu seperti Tuanku Abdul Rahman, kita tidak pasti akan menikmati kesenangan hidup pada hari ini. Justeru, dengan sambutan hari kemerdekaan, kita dapat mengenali semula negarawan-negarawan yang telah berjasa kepada negara serta mendidik generasi muda masa kini akan pengorbanan yang telah mereka lakukan. Mungkin sukar untuk generasi masa kini untuk merasai pengorbanan tokoh terdahulu tetapi mereka boleh mengambil pengajaran dan mempraktikkan nilai-nilai murni yang menjadi teras kepada perjuangan menuntut kemerdekaan negara. Lawatan ke muzium dan tempat-tempat bersejarah seperti Tugu Negara dapat membantu anak-anak muda memahami dan mempelajari sejarah terdahulu supaya mereka tidak mengulangi kesilapan masyarakat terdahulu apabila mereka menjadi pemimpin negara pada masa hadapan. Natijahnya, dengan mengenali dan memahami sejarah dan perjuangan tokoh terdahulu, kita akan berasa lebih bersyukur atas kemudahan yang kita nikmati hari ini dan menghargai segala usaha untuk mengharmonikan negara serta mendokong nilai kekitaan sebagai warganegara Malaysia.", "Di samping itu, perpaduan antara rakyat juga akan lebih kukuh dengan menganjurkan sambutan hari kemerdekaan. Masyarakat sedia maklum bahawa Melayu, Cina dan India merupakan kaum majoriti di negara kita selain kaum Dusun, Kadazan, Bidayuh, Melanau yang menjadi kaum minoriti. Negara yang harmoni dan sejahtera hanya akan dapat dibentuk jika semua kaum ini dapat bersatu padu, bekerjasama dan bertoleransi. Nilai-nilai ini dilihat semakin pupus dalam kalangan masyarakat hanya disebabkan oleh beberapa golongan yang menggunakan isu perkauman sebagai elemen politik mereka. Secara tidak langsung, ia menjejaskan dan meruntuhkan teras perjuangan masyarakat terdahulu yang ingin mencapai kemerdekaan daripada penjajah. Melalui sambutan hari kemerdekaan, semua kaum dapat berkumpul bagi meraikan hari kemerdekaan negara yang dicintai dan bermuhasabah diri bahawasanya nenek dan moyang kita dahulu bersikap terbuka dan hidup harmoni dalam masyarakat yang berbilang kaum. Masyarakat sebegini yang saling menyayangi, saling menghormati dan saling bekerjasama merupakan pemandangan paling indah untuk dipertontonkan kepada masyarakat di luar negara. Jelaslah di sini bahawa sambutan hari kemerdekaan dapat mengukuhkan lagi perpaduan antara kaum.", "Akhir sekali, sambutan hari kemerdekaan adalah penting bagi menyemai nilai patriotisme dalam diri setiap masyarakat konvensional hari ini. Kesibukan mengejar kerjaya dan leka dengan hiburan daripada teknologi-teknologi masa kini telah membuatkan masyarakat kurang bersikap patriotik. Nilai cinta akan negara ini penting supaya rakyat sentiasa sedar dan melindungi kedaulatan negara daripada ancaman musuh dan sebagainya. Sebagai contoh, media massa boleh memainkan peranan penting dengan menyiarkan filem atau drama dan lagu-lagu patriotik di medan perkongsian sama ada televisyen atau aplikasi penstriman video. Inisiatif ini sedikit-sebanyak dapat menyampaikan mesej tentang pentingnya menyambut hari kemerdekaan kepada setiap golongan masyarakat di Malaysia. Industri kreatif negara yang sering dipandang enteng oleh pemimpin negara merupakan kunci dalam membentuk masyarakat yang cakna dan bijaksana. Selain itu, sambutan hari kemerdekaan di peringkat sekolah dan instiusi pengajian juga penting kerana generasi muda adalah tunjang masa hadapan negara. Persis kata peribahasa Melayu, melentur buluh biarlah dari rebungnya.", "Kesimpulannya, pelbagai kepentingan yang tersurat dan tersirat dalam penganjuran sambutan hari kemerdekaan. Sambutan yang diadakan setiap tahun pada 31 Ogos itu seharusnya menjadi klimaks daripada rasa cinta akan negara yang telah dipupuk menerusi pelbagai cara sebelum ini. Usaha yang bersepadu dan konsisten perlu dilakukan oleh semua pihak agar semangat nasionalisme dalam kalangan rakyat terus bersinar. Semoga pergolakan, peperangan dan ketidak tenteraman yang berlaku di negara lain menjadi pengajaran kepada rakyat dalam negara untuk sentiasa menghargai dan mengutamakan nilai toleransi dalam masyarakat berbilang kaum. Bersama-sama kita melahirkan masyarakat yang bersikap terbuka dan saling menghormati antara satu sama lain agar kemajuan dan kemakmuran bersama dapat dicapai tanpa perlu mengorbankan kedaulatan tanah air kita."]}, {"li": ["Senarai Mata Pelajaran\u00a0Kurikulum Standard Sekolah Rendah (KSSR)", "Komponen PSSR", "Senarai Mata Pelajaran Teras Dan Tambahan Sekolah Rendah (KSSR)", "Pentaksiran Bilik Darjah (PBD)", "Pentaksiran Aktiviti Jasmani, Sukan dan Kokurikulum (PAJSK)", "Pentaksiran Psikometrik (PPsi)", "Pentaksiran Alternatif Sekolah Rendah (PASR)", "Ujian Pencapaian Sekolah Rendah (UPSR)"], "p": []}, {"li": ["Tanggungjawab Anak-Anak Terhadap Ibu Bapa", "Contoh Karangan Peranan Anak-Anak Membahagiakan Ibu Bapa", "Menghormati ibu dan bapa", "Mengubah kehidupan mereka ke arah lebih baik", "Mendedikasikan kejayaan kepada mereka", "Mendoakan kesejahteraan mereka", "Meluangkan masa bersama", "Memastikan kesihatan mereka terjamin"], "p": ["Mutakhir ini, kes-kes penceraian semakin meningkat dari tahun ke tahun dan sering kali memenuhi siaran akhbar dan berita. Situasi ini menunjukkan kerapuhan institusi kekeluargaan dalam masyarakat kita sehinggakan ramai anak-anak menjadi mangsa kepada masalah rumah tangga antara ibu dan bapa mereka. Pelbagai faktor yang mendorong kepada keruntuhan institusi keluarga, salah satu daripadanya adalah sikap kurang cakna terhadap peranan masing-masing dalam sebuah keluarga. Stigma masyarakat dahulu ialah seorang bapa perlu menjamin kebajikan dan nafkah kepada isteri dan anak-anak dijamin. Manakala ibu pula memastikan urusan di rumah dan didikan anak-anak dilaksanakan dengan baik. Bak kata pepatah, lain dahulu lain sekarang. Kebanyakan pasangan suami isteri hari ini bekerja dan urusan di rumah serta tugas menyara keluarga dilaksanakan bersama-sama. Pasangan ibu dan bapa yang saling bantu-membantu dilihat sebagai model kepada keluarga bahagia pada masa kini. Persoalan yang timbul adalah apakah peranan anak-anak membahagiakan ibu dan bapa serta menjamin hubungan silaturrahim yang baik dalam keluarga?", "Antara peranan yang perlu dilakukan oleh anak-anak dalam memastikan kebahagiaan ibu dan bapa adalah menghormati mereka dengan adab dan perilaku yang baik. Peribahasa Melayu berkata, yang elok itu budi, yang indah itu bahasa. Kita sedia maklum bahawa ibu dan bapa telah membanting tulang membesarkan kita dari kecil sehingga dewasa. Sekiranya anak-anak bersikap biadap atau lancang percakapannya pasti akan luluh hati nurani mereka melihat anak-anak mereka bersikap begitu. Sebaliknya, anak-anak perlu menjadi seorang yang lebih baik daripada ibu dan bapa masing-masing kerana kita mempunyai daya keterbukaan yang lebih berbanding mereka pada zaman dahulu. Dengan nilai-nilai murni yang baik diamalkan oleh anak-anak terhadap ibu dan bapa mereka, ianya pasti dapat membentuk keperibadian yang mulia dalam diri mereka dan juga terhadap orang sekeliling. Secara tidak langsung, masyarakat yang penyayang dan saling menghormati dapat dilahirkan. Intihannya, anak-anak yang menghormati ibu dan bapa memberikan sebaik-baik kebahagiaan kepada mereka dan maruah keluarga.", "Peranan lain yang boleh dilakukan oleh anak-anak demi kebahagiaan ibu dan bapa adalah dengan mengubah kehidupan ibu dan bapa ke arah lebih baik. Perkara ini memakan masa yang lama tetapi jika dilakukan sedikit demi sedikit ia pasti membuahkan hasil yang bermanfaat. Ibarat sehari selembar benang, lama-lama menjadi kain. Kebanyakan masyarakat kita pada hari ini lahir daripada kampung dan berpindah ke bandar untuk mencari rezeki dan peluang kerja yang lebih baik. Oleh itu, apabila anak-anak telah berjaya dan mendapat kestabilan hidup di bandar, janganlah kita lupa kepada ibu dan bapa yang tinggal di kampung mahupunyang telah meninggal dunia. Anak-anak perlu memastikan kebajikan ibu dan bapa terjamin dengan menghulurkan wang pada setiap bulan mengikut kemampuan masing-masing. Jika rumah yang didiami mengalami kerosakan dan sebagainya pastikan ia diperbaiki supaya mereka rasa tenteram dan selesa. Tambahan pula, membawa ibu dan bapa melancong, makan di restoran yang sedap dan juga menunaikan umrah adalah contoh memberi kebahagiaan kepada ibu dan bapa. Natijahnya, bersikap murah hati terhadap ibu dan bapa merupakan antara cara kita membalas jasa mereka.", "Ibu dan bapa pasti akan berasa bahagia melihat anak-anak mereka berjaya dalam apa jua perkara yang diceburi mereka. Oleh sebab yang demikian anak-anak juga berperanan mendedikasikan kejayaan yang dikecapi kepada ibu dan bapa mereka. Sebagai contoh, pelajar di sekolah mendapat keputusan yang cemerlang, menempatkan diri di sekolah dan institusi pengajian tinggi yang terkemuka serta berjaya mendapatkan gulungan ijazah yang bermakan bagi mereka. Selain kejayaan dalam akademik, anak-anak juga boleh memberi kejayaan dalam karier pekerjaan yang diceburi. Tamsilnya, daripada meniaga sebagai penjaja di tepi jalan dan kemudian berjaya membuka restoran untuk menampung pelanggan yang bertambah. Pasti ibu dan bapa akan berasa puas setelah bersusah payah pada ketika dahulu membesarkan dan mendidik anak-anak, kini mereka berjaya menjadi seorang yang menyumbang kepada keluarga, diri sendiri dan juga masyarakat. Dengan slogan usaha tangga kejayaan, anak-anak perlu kekal bersemangat dan tidak mengenal erti putus asa demi mencapai kejayaan agar memberi kebanggaan kepada ibu dan bapa. Kesannya, kebahagiaan ibu dan bapa akan menjadi pendorong untuk anak-anak menjadi lebih berjaya.", "Akhir sekali, anak-anak boleh membahagiakan ibu dan bapa dengan sentiasa mendoakan kesejahteraan mereka. Dalam agama Islam, keredhaan ibu dan bapa adalah mustahak dalam kita melakukan apa sahaja perkara di dunia. Oleh sebab itu, dengan sentiasa mendoakan kesejahteraan ibu bapa, kesihatan dan keselamatan mereka, ia pasti dapat membuka pintu-pintu rezeki dan fadilat yang lain untukanak dan ahli keluarga. Bagi merealisasikan hal ini, kekerapan berdoa kepada ibu bapa hendaklah dilaksanakan sebagai aktiviti rutin selepas solat kerana alah bisa tegal biasa. Perspektif ini juga boleh dilihat kepada golongan yang sudah kehilangan ibu dan bapa masing-masing. Hanya doa yang dapat kita sampaikan kepada mereka sebagai tanda penghargaan dan bekalan untuk mereka di alam tersebut. Maka, kepada mereka yang masih mempunyai ibu dan bapa di sisi masing-masing pastikan anda meluangkan masa bersama dan cuba sehabis baik dalam membuatkan mereka bahagia dan sejahtera.", "Kesimpulannya, jelaslah bahawa banyak peranan yang perlu dimainkan oleh anak-anak dalam memastikan kebahagiaan ibu dan bapa. Mungkin dahulu kita lihat ibu dan bapa kita mempunyai hubungan yang tidak akrab dengan atuk atau nenek kita. Justeru, kita perlu bersikap terbuka dan berani untuk melakukan peranan sebagai anak yang memastikan kedua-dua orang tua iaitu ibu dan bapa kita kekal bahagia. Bak kata peribahasa Melayu, hendak seribu daya tak hendak seribu dalih. Semoga usaha yang dibuat bagai menatang minyak yang penuh oleh anak-anak demi ibu dan bapa dihargai dan sedikit sebanyak membalas jasa-jasa mereka ketika membesarkan anak pada masa dahulu. Diharapkan dengan institusi keluarga yang bahagia berjaya diwujudkan, masyarakat penyayang akan terbentuk kerana rumahku syurgaku. Seterusnya melahirkan negara yang prihatin dan saling sayang menyayangi."]}, {"li": ["Kebaikan Sektor Pertanian Kepada Negara", "Contoh Karangan Kepentingan Sektor Pertanian Kepada Negara", "Memanfaatkan sumber yang dimiliki oleh negara", "Mewujudkan peluang pekerjaan", "Meningkatkan pendapatan eksport negara", "Mewujudkan keberdikarian bekalan makanan negara", "Melahirkan imej yang baik untuk negara", "Memelihara ekologi alam sekitar"], "p": ["Mendepani era modenisasi dan globalisasi telah membuatkan kita alpa dan leka mengejar kemajuan teknologi dan membina bandar serta pencakar langit yang tidak memberikan impak begitu signifikan kepada negara. Mungkin ada sebahagian individu yang melihat bahawa kemajuan adalah apabila kita mempunyai bandar yang tersergam indah dan masyarakat hidup dikelilingi gajet berteknologi tinggi. Sebaliknya, keseimbangan dalam pelbagai industri akan membuatkan negara kita maju dan dipandang tinggi oleh negara-negara lain. Misalnya di negara Jepun dan Korea Selatan, setiap industri seperti teknologi, pertanian, perindustrian dan pelancongan dibangunkan bersama-sama. Oleh itu, barisan pimpinan negara perlu mengubah dasar dan polisi negara supaya tidak kekal ditakuk lama. Salah satu sektor yang berpotensi besar dalam meningkatkan kemajuan dan ekonomi negara adalah sektor pertanian. Sektor yang sebelum ini dipandang enteng dan kurang diberi perhatian sebenarnya mempunyai kepentingan yang memberikan manfaat bukan sahaja kepada negara malah kepada masyarakat tempatan dan juga alam sekitar.", "Antara kepentingan untuk negara sektor ini adalah ia dapat membantu kita memanfaatkan sumber yang dimiliki oleh negara. Umum mengetahui bahawa Malaysia merupakan negara yang dikelilingi dan kaya dengan sumber alam seperti lautan, sungai, tanah tinggi dan juga iklim yang kondusif. Justeru itu, kita seharusnya menggunakan sumber tersebut dengan baik supaya memberikan manfaat kepada negara dan juga bangsa. Sebagai contoh, penerokaan tanah untuk penanaman kelapa sawit oleh Perdana Menteri Kedua Malaysia, Tun Abdul Razak berjaya memberikan hasil yang baik kepada negara dan juga masyarakat tempatan. Tetapi usaha tersebut haruslah diteruskan dengan tabdir urus yang cekap serta amanah. Apabila mendapat saingan daripada negara jiran seperti Indonesia, kita seharusnya meningkatkan kualiti dan menjadi pengeluar utama kelapa sawit dalam pasaran antarabangsa. Selain dapat memberikan hasil yang bernilai, pertanian juga dapat memelihara alam sekitar daripada menjadi mangsa pembangunan dan perindustrian. Secara tidak langsung, pemeliharaan sumber alam dan ekologi akan menjadi seimbang dan dapat berkekalan untuk generasi akan datang menerima manfaat daripadanya.", "Apabila sektor pertanian diperluaskan dan menjadi agenda utama kerajaan, ia dapat mewujudkan peluang pekerjaan kepada masyarakat tempatan terutamanya golongan luar bandar. Wawasan untuk merapatkan jurang pendapatan penduduk bandar dan luar bandar dapat direalisasikan dengan merencana program pertanian yang efisien. Dari segi infrasturktur dan bantuan, kita sudah pun mempunyai pelbagai jabatan dan agensi kerajaan yang bertanggungjawab membimbing para petani untuk menghasilkan produk pertanian yang berkualiti serta memberi pulangan yang berganda. Sekiranya setiap agensi kerajaan dan organisasi swasta yang terlibat dalam pertanian mempunyai sinergi dan iltizam yang sama pasti ramai petani-petani berjaya dapat dihasilkan. Malahan, terdapat bekas graduan jurutera yang beralih bidang kerjaya ke bidang pertanian dan berjaya. Beliau yang menjadi peserta di Taman Kekal Pengeluaran Makanan (TKPM) Peradong, Terengganu, berjaya memperoleh hasil tuaian Melon Manis Terengganu sehingga RM 30,000 semusim. Graduan tersebut yang meninggalkan bidang carigali minyak dan gas dan meraih pendapatan bulanan sebanyak RM8,000 sebulan dengan bertani menjadi bukti sektor ini mampu menghasilkan kerjaya yang baik. Persis kata Peribahasa, hujan emas di negeri orang, hujan batu di negeri sendiri, lebih baik negeri sendiri.", "Sebagai masyarakat berminda kelas pertama, sektor pertanian adalah penting bagi mewujudkan keberdikarian bekalan makanan negara. Maksud kepada keberdikarian bekalan makanan adalah negara menghasilkan dan membekalkan bekalan makanan tempatan secara domestik dan tidak bergantung kepada industri import. Menurut laporan buletin suku tahunan terkini (Suku Ketiga, 2019) oleh Bank Negara Malaysia, negara kekal sebagai pengimport makanan dengan sekurang-kurangnya seperempat daripada jumlah keseluruhan bekalan makanan iaitu 24 peratus diimport. Ini bermakna Malaysia masih lagi tidak mencapai tahap keberdikarian dalam bekalan makanan. Jika berlaku bencana atau pandemik seperti COVID-19 dan rantaian import eksport terpaks diputuskan maka kita tidak mampu untuk membekalkan makanan kepada rakyat kita sendiri. Justeru, agenda ini adalah penting bagi mengelakkan kita menghadapi kekurangan bekalan makanan pada masa kini dan akan datang. Pihak berkuasa perlu menyusun strategi dan bertindak sekarang dalam merencana kebergantungan bekalan makanan tempatan terhadap sektor pertanian domestik. Bak kata peribahasa sediakan payung sebelum hujan. Dengan matlamat yang jelas serta pelaksanaan tadbir urus yang cekap dan amanah, wawasan ini pasti dapat dihasilkan bagi manfaat bersama.", "Sekiranya kita berjaya membentuk bekalan makanan atau sumber pertanian yang cukup untuk permintaan domestik, kita pasti dapat mengeluarkan hasil untuk pasaran antarabangsa. Dengan meningkatkan sektor pertanian, negara dapat meningkatkan pendapatan eksport serta menyumbang kepada pendapatan negara. Perkara ini telah pun dibuktikan dengan pengkomersialan tanaman kelapa sawit dan getah di mana Malaysia menjadi antara pengeluar utama di dunia. Baru-baru ini tanaman buluh pula mendapat perhatian pemimpin negara kerana mampu memberikan hasil pulangan yang lumayan. Sebanarnya pelbagai lagi potensi yang dimiliki oleh negara dibawah sektor pertanian seperti ternakan ikan, ternakan poultri dan juga tanaman sayur-sayuran serta buah-buahan. Raja buah di hutan kita iaitu buah durian juga semakin mendapat permintaan tinggi untuk dieksport ke negara luar. Dengan sumber yang banyak dan disokong oleh infrastruktur yang baik seperti lapangan terbang serta pelabuhan, pengeksportan hasil pertanian pastinya dapat dipertingkatkan. Namun, usaha ini memerlukan perancangan yang teliti dan kesabaran dalam mengecapi kejayaan yang boleh dibanggakan. Kita perlu elak daripada bersikap seperti mendengar guruh di langit, air di tempayan dicurahkan. Izharnya, dengan hasil tani tempatan yang berkualiti, ia mampu dijual di peringkat antarabangsa dan meningkatkan kadar eksport negara.", "Konklusinya, pelbagai kepentingan sektor pertanian yang menyumbang kepada negara dan juga nusa bangsa. Masyarakat harus membuang stigma lama bahawa bertani hanya untuk orang kampung dan tidak mampu menjadi kerjaya yang stabil. Kita hanya memerlukan pentadbiran yang efisien dan proaktif yang mampu mengumpulkan tenaga kerja serta pakar untuk membentuk ekosistem pertanian domestik yang unggul. Senario ini persis dengan peribahasa Melayu, yakni hanya jauhari mengenal manikam. Teknokrat dan golongan professional seharusnya menjadi pemacu setiap industri dalam negara bukannya golongan eksekutif yang tidak serba tahu-menahu dan hanya mengejar kepentingan sendiri atau jangka masa pendek. Golongan professional dan teknokrat ini lebih layak kerana mereka mempunyai pengalaman dan pengetahuan yang mendalam. Malahan mereka telah mendedikasikan hidup mereka ke dalam bidang yang mereka ceburi. Di mana ada kemahuan, di situ pasti ada jalan. Semoga setiap golongan membuka mata dan menyedari potensi sektor pertanian dalam negara serta mengambil serius dalam menjaga kepentingan sektor tersebut untuk kemaslahatan bersama."]}, {"li": ["Senarai Tawaran Biasiswa Terkini Malaysia 2021", "A. Google Generation Scholarship 2021/2022", "B. Biasiswa Sarawak Energy Scholarship", "C. Biasiswa Yayasan Sime Darby Scholarship (Pra-Universiti)", "D. Biasiswa Yayasan Sime Darby Scholarship (Undergraduate)", "E. Program Graduan Cemerlang (GrEP MARA 2021)", "F. Biasiswa Yang Di-Pertuan Agong Sesi 2021/2022", "G. Program Penajaan Pengajian Tertiari (TESP) \u2013 Tajaan MARA", "H. Biasiswa Ijazah Sarjana Muda Pendidikan (ISMP)", "I. Skim Bantuan Awal Pelajar IPT (Kedah)", "G. Biasiswa Tunku Abdul Rahman (BTAR)", "Permohonan Biasiswa Google", "Buka : 15 Februari 2021", "Tutup : 31 Mei 2021", "Permohonan Sarawak Energy Scholarship", "Permohonan Biasiswa Yayasan Sime Darby (ASASI)", "Permohonan Biasiswa Yayasan Sime Darby (Ijazah Sarjana Muda)", "Permohonan \u00a0Program Graduan Cemerlang (GrEP MARA)", "Permohonan Biasiswa Yang Di-Pertuan Agong", "Buka : 1 Mac 2021\u00a0", "Tutup : 19 Mac 2021", "Permohonan Program Penajaan Pengajian Tertiari (TESP) MARA", "Tarikh buka permohonan : 1 Mac 2021 (5 petang)", "Tarikh tutup permohonan : 31 Mac 2021 (5 petang)", "Permohonan Biasiswa Ijazah Sarjana Muda Pendidikan", "15 Februari 2021 hingga 31 Disember 2021", "Permohonan Skim Bantuan Awal Pelajar IPT (Kedah)", "Permohonan Biasiswa Tunku Abdul Rahman (BTAR)"], "p": ["Related : pelajar lepasan spm, lepasan matrikulasi, spm 2020, biasiswa lepasan spm, program ijazah, bantuan kerajaan, bawah program, biasiswa khazanah, scholarship award, the star, malaysia scholarships 2021 tawaran biasiswa 2021 borang permohonan biasiswa 2021 jpa mara petronas kpm maybank bank negara bank rakyat shell sime darby spm stpm postgraduate undergraduate pre university studies, between star, group with some of the, fund scholarship is, khazanah watan, biasiswa 2021 untuk, ijazah sarjana muda master ph.d biasiswa jpa, malaysian students, for scholarship, in malaysia, tawaran biasiswa 2021 untuk, spm stpm diploma ijazah, lepasan spm stpm diploma, untuk permohonan pelajar lepasan, permohonan pelajar lepasan spm"]}, {"li": ["Faktor-Faktor Yang Menggalakkan Pelaburan Asing (FDI) Di Malaysia", "Contoh Karangan Faktor-Faktor Yang Menggalakkan Pelabur Asing (FDI) Di Malaysia", "Kestabilan politik negara", "Hubungan diplomatik yang seimbang", "Kemudahan infrastruktur seperti rangkaian\u00a0pengangkutan dan komunikasi", "Kepakaran tenaga kerja profesional", "Kos sara hidup yang stabil dan sesuai untuk pelabur dan pekerja", "Menggunakan model pelaburan yang mudah dan menguntungkan pelabur"], "p": ["Faktor utama dalam menarik pelabur asing adalah dengan melihat kepada landskap politik sesebuah negara. Pelabur asing lebih berminat untuk melabur dalam negara yang mempunyai kestabilan politik dimana perusahaan mereka tidak berisiko untuk mengalami kerugian. Misalnya, apabila tiada kestabilan politik di sesebuah negara, berlaku rusuhan dan demonstrasi jalanan yang mengganggu ekonomi negara. Kestabilan politik menunjukkan negara tersebut mempunyai hala tuju ekonomi yang jelas dan komited dalam memperbaiki kedudukan ekonomi masing-masing. Dengan keyakinan ini, pelabur asing akan mempercayai birokrasi negara tersebut dan bersetuju untuk melabur. Maka, kita sebagai rakyat bertanggungjawab untuk memilih pemimpin yang terbaik dalam kalangan ahli politik negara supaya mereka dapat melunaskan amanah rakyat dengan baik seterusnya membawa negara ke arah kemajuan sejagat.", "Selain itu, negara yang mempunyai hubungan diplomatik yang baik juga antara faktor yang menarik pelabur asing. Hubungan bilateral dan multilateral harus dieratkan bagi mewujudkan hubungan perdagangan yang baik antara Malaysia dengan negara lain. Hubungan bilateral diperkukuh melalui lawatan diplomatik sama ada oleh Yang Dipertuan Agong, Perdana Menteri atau Menteri Perdagangan dan Antarabangsa ke negara-negara lain. Contohnya, lawatan Perdana Menteri Malaysia ke Jepun dan United Kingdom. Hubungan multilateral pula diusahakan dengan menyertai persidangan pertubuhan yang melibatkan pelbagai negara seperti ASEAN. Persidangan ini akan merancakkan ekonomi serantau disamping membantu negara-negara Asia tenggara yang lain dalam memperkenalkan model ekonomi terkini dan menguntungkan. Oleh itu, jelaslah bahawa hubungan diplomatik antara Malaysia dengan negara-negara lain sejak Malaysia menjadi negara berkecuali hingga sekarang amat berkesan untuk meningkatkan pelaburan asing di negara kita.", "Faktor lain yang mampu menggalakkan pelabur asing untuk melabur dalam negara kita adalah dengan mempunyai infrastruktur yang serba lengkap. Prasarana seperti sistem pengangkutan yang sistematik seperti pelabuhan dan lapangan terbang,\u00a0bekalan elektrik dan air yang berterusan serta sistem telekomunikasi yang cekap harus disediakan untuk kemudahan kilang-kilang beroperasi. Prasarana ini merupakan prasyarat yang amat penting untuk membawa produk pelabur ke luar negara dan dipasarkan ke pasaran antarabangsa. Zon perdagangan yang strategik juga harus diperbanyakkan. Zon perdagangan ini haruslah dekat dengan sumber bahan mentah terutamanya hasil pertanian seperti kelapa sawit agar ia tidak rosak dan berada dalam kualiti terbaik sebelum sampai ke kilang pemprosesan. Contoh zon perdagangan ialah di Shah Alam, Gurun dan Senawang. Lebih banyak kawasan harus dijadikan zon perdagangan bebas (FTZ) seperti di Bayan Lepas Pulau Pinang untuk menarik minat pelabur asing. Natijahnya, pelabur baru amat mengutamakan zon perdagangan yang lengkap dengan segala infrastruktur yang terancang.", "Sementelahan itu, bekalan tenaga kerja profesional turut memainkan peranan penting dalam menarik pelabur asing ke negara kita. Daya produktiviti sesebuah kilang akan meningkat dengan adanya banyak tenaga kerja tempatan yang mahir dan pakar. Oleh itu, jumlah rancangan latihan kepakaran harus ditingkatkan oleh kerajaan Malaysia dengan bantuan agensi-agensi kerajaan seperti Majlis Amanah Rakyat (MARA) serta Perbadanan Kemajuan Ekonomi Negeri (PKEN). Kerajaan juga perlu memastikan latihan vokasional dan graduan yang cukup untuk memenuhi keperluan industri dan pelabur. Pekerja-pekerja pula harus mempunyai etika kerja yang murni dan tidak menyeleweng wang syarikat serta tidak mengamalkan gejala rasuah demi memelihara maruah negara kita yang berdaulat ini. Rentetan itu, para pekerja haruslah sentiasa diberikan latihan agar kepakaran mereka sejajar dengan perkembangan semasa serta\u00a0masalah pengangguran akan dapat dikurangkan dan secara tidak langsung pelaburan itu akan meningkatkan taraf hidup masyarakat Malaysia.", "Kesimpulannya, pelbagai faktor yang mendorong pada galakan kedatangan pelabur asing dalam negara. Semua pihak perlu memanifestasikan fikiran dalam melaksanakan langkah terbaik untuk memastikan ekonomi negara sentiasa berkembang bukan sahaja bergantung kepada pelabur asing tetapi dengan membantu sedaya upaya untuk menaikkan perusahaan tempatan yang berpotensi untuk memecah pasaran global suatu hari nanti. Bak kata peribahasa Melayu,\u00a0kera di hutan disusui, anak di pangkuan dilepaskan dimana kita melebihkan orang asing sebaliknya kita perlu menyokong usaha dan produk hasil titik peluh anak watan. Semoga Malaysia menjadi destinasi pilihan pelabur asing disamping perusahaan tempatan mengecapi pasaran global dan mengharumkan nama negara di persada dunia."]}, {"li": ["Kepentingan Disiplin Diri Kepada Murid/ Pelajar", "Contoh Karangan Kepentingan Disiplin Diri Kepada Murid-Murid", "Membentuk tingkah laku yang baik", "Mengelakkan daripada perkara negatif", "Menentukan kejayaan murid", "Mengamalkan nilai-nilai murni", "Melahirkan ketrampilan diri yang tinggi", "Memberi kestabilan secara mentaliti kepada diri"], "p": ["Dasawarsa ini, sama ada kita sedar atau tidak lantaran terlalu dihidangkan dengan pemesatan pembangunan negara yang semakin gah di persada dunia. Namun disebalik itu, kita acapkali tersentak oleh pelbagai permasalahan sosial yang membelenggu masyarakat hari ini. Jika ditelusuri, golongan yang terjebak dengan perkara ini mempunyai masalah untuk bersikap disiplin sama ada di sekolah mahupun di rumah. Menurut kamus dewan, disiplin adalah latihan pemikiran dan kelakuan supaya boleh mengawal diri sendiri dan patuh pada tatatertib. Murid-murid mungkin tidak sedar bahawa dengan berdisiplin, pelbagai manfaat dan kepentingan yang akan mereka peroleh secara langsung dan tidak langsung. Persoalannya, apakah kepentingan sekiranya seseorang murid itu mengamalkan disiplin diri yang tinggi dalam kehidupan mereka?", "Antara kepentingan disiplin diri dalam kalangan murid-murid adalah ia dapat membentuk tingkah laku yang baik. Peraturan-peraturan yang direncana bagi memudahkan pengurusan murid-murid di sekolah adalah garis panduan yang menentukan tahap disiplin mereka. Pihak sekolah pasti memberikan salinan buku peraturan kepada setiap murid tetapi lazimnya tidak diambil endah oleh mereka. Buku peraturan merupakan bimbingan dan panduan yang wajar dipatuhi oleh murid-murid seperti Al-Quran yang menjadi panduan hidup bagi umat Islam. Justeru, sekiranya murid-murid mematuhi setiap peraturan di sekolah masalah disiplin akan berkurangan dan sahsiah diri akan menjadi lebih baik. Orang yang bersabar pasti akan dikurniakan dengan anugerah yang baik sama seperti disiplin diri yang mencabar kemampuan mental kita untuk kekal melakukan sesuatu tugas secara istiqamah sebelum berjaya mendapatkan hasil yang dikehendaki.", "Selain itu, disiplin diri adalah penting bagi murid-murid untuk mengelakkan daripada terjebak dengan perkara negatif. Pengaruh media massa dan media sosial hari ini telah membuatkan segelintir golongan muda terpengaruh dengan kehidupan maya yang tidak boleh dibezakan sama ada kaca atau gelas. Kebanyakan golongan muda hari ini gemar bermain permainan video dan menonton penstriman video sebagai hiburan. Namun, terdapat di antara murid-murid yang leka dan lalai berhibur sehingga tidak tidur di waktu malam dan mengganggu perhatian mereka semasa berada di dalam kelas. Perkara ini perlu dibendung dengan cara memberikan jadual waktu atau jangka masa kepada mereka untuk berhibur. Misalnya, ibu dan bapa boleh memastikan anak-anak mengulangkaji pelajaran dahulu selama dua hingga tiga jam dan memberikan masa dalam 30 minit hingga satu jam untuk mereka berehat atau berlibur. Penetapan masa ini adalah disiplin diri yang asas dan mampu menjadi nilai yang berguna kepada murid-murid apabila menjelang dewasa kelak.", "Di samping itu, disiplin diri amat mustahak dalam kalangan murid-murid bagi menentukan tahap kejayaan mereka sama ada dari segi akademik, kokurikulum atau kedua-duanya. Kita sering kali dikaitkan apabila pelajar yang cemerlang dalam akademik pasti mempunyai disiplin diri yang tinggi. Tidak dinafikan bahawa usaha yang digarap oleh pelajar cemerlang didorong dengan disiplin dan komitmen yang tinggi. Pada hemat saya, pelajar yang cemerlang dalam bidang kokurikulum seperti sukan juga adalah hasil daripada disiplin yang tinggi. Hal ini demikian kerana, aktiviti sukan memerlukan tahap disiplin yang tinggi ketika berlatih dan apabila menyertai pertandingan. Malahan bukan sahaja kekuatan fizikal digunakan tetapi kecerdikan mental juga diguna pakai dalam membuat keputusan yang betul seterusnya dapat memberikan kemenangan dalam sukan yang disertai. Intihanya, disiplin adalah kunci kejayaan seseorang terutamanya dalam kalangan murid-murid hari ini yang perlu bersaing demi mendapatkan masa hadapan yang lebih baik.", "Pada masa yang sama, disiplin diri merupakan elemen penting dalam diri murid-murid supaya nilai-nilai murni yang lain dapat dipupuk. Disiplin boleh diimaginasikan sebagai akar yang menyokong pokok untuk tegak berdiri walau dibadai angin dan ribut ketika waktu hujan melanda. Apabila seseorang murid itu kekal berdisiplin, secara tidak langsung mereka akan mengamalkan nilai-nilai murni yang lain. Contohnya tindakan seperti menepati masa, bersopan santun dan melaksanakan tugas dengan baik adalah disiplin diri yang cemerlang dan seharusnya dipraktikkan oleh murid-murid. Tambahan pula, nilai seperti rajin dan tidak berputus asa akan menjadi sesuatu perkara yang biasa dalam kalangan murid-murid dan ia adalah nilai yang penting bagi mereka menempuhi alam kedewasaan nanti. Oleh itu, disiplin diri adalah mustahak terutamanya kepada murid-murid di sekolah supaya kelak menjelang dewasa, mereka bersedia memikul tanggungjawab dan amanah yang lebih berat. Persis kata peribahasa Melayu, melentur buluh biarlah dari rebungnya.", "Kesimpulannya, banyak kepentingan yang akan diperoleh sekiranya murid-murid mengamalkan disiplin diri yang tinggi. Pujangga arab ada mengatakan, \u201cmasa itu ibarat pedang, jika kamu tidak memotongnya, dia akan memotong kamu\u201d. Senario ini jelas menyatakan bahawa setia perkara yang baik perlu dilaksanakan dengan segera kerana apabila dewasa nanti sudah menjadi kesukaran untuk kita mendidik atau membentuk pemikiran seseorang. Kanak-kanak alaf baharu memerlukan bimbingan dan panduan yang sedikit berbeza dengan didikan yang diperoleh daripada ibu dan bapa. Semoga setiap pihak sedar dan mempelajari mekanisme terbaik dalam membentuk disiplin murid-murid bukan sahaja di sekolah tetapi di luar sekolah juga agar generasi yang berwawasan dapat dilahirkan dan bakal memacu negara ke arah kejayaan yang cemerlang, gemilang dan terbilang."]}, {"li": ["Mengapakah Malaysia Menjadi Tumpuan Destinasi Pelancongan", "Contoh Karangan Keistimewaan Malaysia Sebagai Tempat/ Destinasi Pelancongan", "Kekayaan alam semula jadi", "Dikelilingi pulau dan pantai-pantai", "Kemudahan infrastruktur yang kondusif", "Kekayaan budaya dan sejarah masyarakat", "Sikap rakyat yang ramah dan berbudi bahasa", "Nilai matawang yang berpatutan"], "p": ["Salah satu sektor yang menyumbang kepada kerancakan ekonomi di Malaysia adalah sektor pelancongan. Saban hari, jumlah pelancong yang masuk ke dalam negara semakin meningkat dari tahun ke tahun. industri pelancongan negara kini menjadi penyumbang keenam terbesar kepada ekonomi negara dengan sumbangan sejumlah RM161 bilion atau 14.9 peratus berdasarkan Keluaran Dalam Negara Kasar (KDNK) pada tahun 2014 berdasarkan petikan akhbar Berita Harian Online bertarikh 17 Oktober 2015. Angka tersebut telah melebihi jangkaan 8.1 juta orang pelancong yang diramalkan akan datang ke Malaysia pada tahun tersebut. Statitik tersebut menunjukkan bahawa pelancongan mempunyai potensi yang besar untuk dikembangkan dan kekal menjadi penyumbang kepada ekonomi negara. Persoalannya, apakah sebab-sebab para pelancong memilih malaysia sebagai tempat atau destinasi pelancongan mereka?", "Antara sebab utama Malaysia menjadi pilihan dalam kalangan pelancong khususnya pelancong asing adalah kerana kekayaan alam semula jadi yang terdapat di serata negara. Tanah air kita terletak di garisan khatulistiwa yang memberikan iklim berbeza berbanding negara-negara di Eropah, Amerika dan Asia Barat. Kebanyakan mereka gemar mengunjungi Malaysia pada musim sejuk atau musim panas kerana cuaca di Malaysia memberikan suasana yang disukai oleh mereka. Kerajaan Malaysia bertindak proaktif dengan mewartakan taman-taman negara yang kaya dengan keindahan alam semula jadi serta menjadi penyumbang kepada industri pelancongan. Pengunjung dari luar negara akan melancong di taman-taman negara seperti Taman Negara Pahang yang merangkumi hutan belantara, gunung-ganang, sungai serta pelbagai flora dan fauna. Di samping menikmati keindahan alam yang tidak didapati di negara lain, pelancong dapat melakukan pelbagai aktiviti seperti mendaki gunung, memancing, berkhemah dan pelbagai lagi. Pengalaman menghabiskan masa dikelilingi alam semula jadi menjadi antara tarikan utama pelancong ke Malaysia.", "Sebab lain pelancong memilih Malaysia sebagai negara yang ingin dikunjungi adalah dikelilingi pulau-pulau serta pantai yang indah. Kekayaan alam semula jadi di tanah air kita bukan sahaja terletak di daratannya sahaja malah di kawasan laut juga memberikan pelbagai kecantikan alam semula jadi yang kita boleh nikmati. Misalnya, Pulau Tioman di Pahang dan Pulau Sipadan di Sabah yang menjadi tumpuan pelancong kerana keindahan pantai serta terumbu karang yang menjadikan aktiviti menyelam atau skuba lebih menarik. Bahkan di Malaysia, mereka bukan sahaja boleh mengunjungi dua atau tiga pulau tetapi mereka boleh melawat hampir 30 buah pulau yang memberikan suasana pelancongan yang menarik. Selain itu, pantai-pantai di sekeliling Semenanjung Malaysia juga tidak kurang cantiknya. Pelancong dapat menikmati angin sepoi-sepoi bahasa sambil memakan juadah tradisional masyarakat Malaysia seperti Ikan Celup Tepung dan Sata yang popular di negeri pantai timur.", "Dari sudut pandang yang lain, Malaysia menjadi pilihan pelancong adalah kerana kemudahan infrastruktur yang kondusif. Sebelum memilih destinasi pelancongan, mereka tentunya mencari kaedah pengangkutan yang selesa dan menawarkan perkhidmatan yang terbaik. Pujian harus diberi kepada industri pengangkutan negara seperti syarikat-syarikat penerbangan yang berjaya menjadi ejen keunikan negara di mata dunia. Dengan perkhidmatan mereka yang bertaraf dunia, pelancong berasa selesa melancong dan sampai ke destinasi yang ditujui dengan selamat. Jaringan lebuh raya dan rel seperti sistem transit aliran ringan (LRT), komuter, dan monorel juga menyenangkan mobiliti para pelancong. Tambahan pula, jaringan komunikasi yang menyediakan perkhidmatan Internet di kawasan tumpuan pelancong juga memberikan nilai tambah kepada kawasan tersebut. Pelancong boleh berehat dan juga tidak ketinggalan dengan urusan kerja dimana Internet merupakan sumber utama jaringan komunikasi ke seluruh pelusuk dunia. Hasil infrastruktur yang kondusif dan bertaraf dunia, lebih ramai pelancong akan datang berkunjung ke kawasan-kawasan pelancongan di seluruh negara.", "Pelancong-pelancong gemar melancong di Malaysia adalah kerana kekayaan budaya dan sejarah masyarakat berbilang kaum yang kita miliki. Umum sedia maklum, kemajmukan masyarakat Melayu, Cina, India dan lain-lain hidup bersama menjadi satu tarikan kepada para pelancong kerana banyak budaya yang dikongsi bersama. Tamsilnya, penganjuran rumah terbuka pada hari perayaan menjadi simbol perpaduan masyarakat di Malaysia di mana pelbagai hidangan tradisional dihidangkan. Daripada hidangan kaum Melayu seperti ketupat, rendang, hidangan kaum India seperti kari, tosei sehingga hidangan Cina seperti yee sang dan kuih bulan. Pelancong juga dapat mengunjungi muzium dan memorial untuk mengenali dengan lebih dalam tentang sejarah, budaya dan tradisi masyarakat tempatan. Tidak dinafikan keramahan serta budi bahasa yang tinggi yang ditunjukkan oleh masyarakat Malaysia juga menjadi sebab pelancong gemar untuk berkunjung ke negara ini. Bak kata peribahasa, yang elok itu budi yang indah itu bahasa.", "Kesimpulannya, terdapat banyak sebab Malaysia menjadi pilihan pelancong khususnya daripada pelancong asing. Siapa sangka aktiviti makan angin yang ditawarkan di kawasan perkampungan mamapu menjadi penyumbang utama ekonomi negara. Oleh itu, pihak kerajaan seharusnya menyusun dasar dan strategi terbaik dalam mengembangkan industri pelancongan di samping memelihara kekayaan alam semula jadi. Penganjuran Tahun Melawat Malaysia merupakan anatar inisiatif yang baik untuk dianjurkan kerana ia menggalakkan setiap pemain industri untuk turut bersama menaikkan nama negara di persada dunia. Ibarat peribahasa Melayu, kalau tidak dipecahkan ruyung, manakan dapat sagunya. Semoga segala usaha berjaya dimanifestasikan dan menjadikan nama Malaysia sebagai pilihan utama destinasi pelancong dari seantero dunia."]}, {"li": ["Bacaan Doa-Doa Untuk Anak Menghadapi Peperiksaan Dan Mudah Belajar", "1. Doa Penerang Hati 1", "2. Doa Penerang Hati 2", "3. Doa Untuk Membuka Hati", "4. Doa Ketika Sedang Belajar", "5. Doa Selepas Belajar", "6. Doa Mohon Dicerdaskan Pemikiran", "7. Doa Ketika Menghadapi Peperiksaan/ Mohon Dilapangkan Dada"], "p": []}, {"li": ["Kebaikan Dan Keburukan Penggunaan Telefon Bimbit Dalam Kalangan Pelajar", "Contoh Karangan\u00a0Kesan Penggunaan Telefon Bimbit Dalam Kalangan Pelajar", "Memudahkan komunikasi", "Mendapat rujukan tambahan", "Cara pembelajaran interaktif yang baru", "Leka dengan permainan dan hiburan", "Menjejaskan kesihatan", "Membazir wang"], "p": ["Pada hemat saya, penggunaan telefon bimbit dalam kalangan pelajar meninggalkan kesan positif yang lebih banyak berbanding kesan negatif. Ini disebabkan jika kita lihat kembali objektif ciptaan telefon adalah untuk memudahkan komunikasi antara satu sama lain. Justeru, jika pelajar menggunakan telefon untuk berhubung dengan rakan-rakan atau guru berkenaan aktiviti persekolahan ia adalah lebih mudah dan cepat. Selain itu, jika berlaku kecemasan di sekolah atau diluar sekolah penggunaan telefon bimbit oleh pelajar adalah mustahak bagi memastikan keselamatan diri terjamin. Malahan kini banyak applikasi telefon pintar yang membolehkan ibu bapa mengesan kedudukan anak-anak mereka supaya mereka tahu di mana anak-anak mereka berada. Natijahnya, kemudahan menyampaikan maklumat dengan ringkas dan cepat hasil penggunaan telefon bimbit adalah baik bagi menguruskan diri dan masa pelajar terutamanya dalam hal berkaitan persekolahan, keselamatan dan keluarga.", "Di samping itu, kemudahan mencari maklumat dihujung jari menggunakan telefon bimbit wajar untuk dimanfaatkan oleh para pelajar. Dengan jaringan atas talian yang semakin maju dan murah untuk dimiliki, pelajar boleh menggunakan telefon bimbit untuk melayari jalur lebar dan mencari maklumat tambahan berkenaan mata pelajaran yang dikehendaki. Pelbagai alternatif pembelajaran secara atas talian yang wajar untuk dimanfaatkan oleh pelajar hari ini. Contohnya, guru-guru menggunakan aplikasi Youtube sebagai medium pengajaran interaktif bersama pelajar. Ini disebabkan oleh variasi kandungan yang telah dimuatnaik sebagai video yang mampu menarik perhatian dan fokus pelajar terhadap seusatu perkara. Maka, pelajar juga mampu melakukan pembelajaran secara bersendirian di rumah dengan memanfaatkan aplikasi-aplikasi pembelajaran yang ditawarkan atas talian.\u00a0 .Lantaran itu, penggunaan telefon bimbit yang efisen dapat membawa implikasi positif kepada penggunanya terutamanya dalam kalangan pelajar.", "Jika disingkap dari sudut yang berbeza, pelajar yang menggunakan telefon bimbit dengan kerap mudah terleka dengan permainan dan hiburan yang mereka peroleh di atas talian. Kita tidak boleh nafikan pelajar juga memerlukan hiburan bagi mengurangkan tekanan dalam pembelajaran tetapi ia perlu dikawal. Ibu bapa harus memainkan peranan penting dalam memastikan pelajar yang menggunakan telefon bimbit dengan kerap tidak mengabaikan pencapaian akademik mereka. Terdapat kes di mana pelajar lebih gemar bermain aplikasi permainan secara maya dan juga hanyut dalam penggunaan sosial media sehingga menjejaskan pembelajaran mereka. Ibu bapa boleh memberikan tempoh masa kepada anak-anak untuk bermain telefon bimbit mereka. Sebagai contoh peruntukkan selama satu jam untuk belajar dan tiga puluh minit untuk bermain permainan di telefon bimbit. Pendekatan ini mampu memberikan hasil yang baik kepada pelajar kerana pembahagian masa yang seimbang dapat dicapai.", "Seterusnya, apabila menggunakan telefon bimbit dengan kerap, pelajar akan terdedah dengan masalah kesihatan. Secara fizikal, mata kita akan terdedah dengan pencahayaan yang lebih banyak dan kompleks apabila kita menggunakan telefon bimbit dalam tempoh yang lama. Maka pelajar berpotensi untuk rabun dan akan mengalami keletihan mata mengakibatkan mereka susah untuk fokus pada pembelajaran di sekolah. Selain itu, penggunaan media sosial di telefon bimbit boleh menjejaskan kesihatan mental pelajar. Sebagai contoh, pelajar boleh melihat selebriti yang mempunyai kemampuan yang lebih daripada kemampuan keluarga mereka dan menimbulkan perasaan cemburu kerana mereka tidak dapat apa yang mereka mahukan. Perkara ini perlu dibendung dan hubungan yang baik dan intim dalam keluarga kerana ia penting bagi mewujudkan sifat keluarga bahagia tanpa mengira kemampuan dan kemewahan orang lain. Sebaliknya pelajar yang harus berazam dan berusaha untuk memberikan kemampuan yang lebih baik kepada ahli keluarga apabila menjelang dewasa nanti. Tuntasnya, penggunaan telefon bimbit dalam kalangan pelajar wajar dipantau oleh ibu bapa dan berinteraksi sekiranya timbul persoalan mengenai kehidupan masing-masing.", "Intihannya, pelbagai kesan yang akan menimpa para pelajar yang menggunakan telefon bimbit. Ianya terpulang kepada pelajar dan ibu bapa dalam membantu mereka etika dan cara memanfaatkan kemudahan teknologi hari ini demi kebaikan diri, keluarga, masyarakat dan negara. Pelajar seyogianya perlu memanfaatkan kebaikan dan mengelakkan keburukan penggunaan telefon bimbit kerana yang baik dijadikan teladan, yang buruk dijadikan sempadan. Telefon bimbit adalah salah satu teknologi yang terhasil daripada perkembangan pendidikan manusia hari ini. Sudah pasti di masa akan datang pelbagai lagi teknologi yang akan dihasilkan bagi memberi kemudahan kepada manusia dan ia memberikan kita pilihan samada untuk memanfaatkannya atau tidak. Semoga setiap anggota masyarakat bertanggungjawab mendidik orang sekeliling terutamanya para pelajar agar sentiasa mencari perkara yang baik supaya kesejahteraan dan kemajuan negara terjamin."]}, {"li": ["Kepentingan Dan Kebaikan Amalan Gotong-Royong Dalam Masyarakat", "Contoh Karangan Kelebihan Amalan Gotong-Royong Dalam Masyarakat", "Memupuk semangat perpaduan antara satu sama lain", "Memudahkan tugasan atau kerja", "Menjamin kebersihan persekitaran", "Mewujudkan persekitaran yang cantik dan teratur", "Melahirkan masyarakat yang bertanggungjawab", "Menjimatkan perbelanjaan dan kos penyelenggaraan"], "p": ["Gotong-royong merupakan tradisi turun-temurun yang diamalkan oleh masyarakat terdahulu. Amalan ini lazimnya dibuat untuk menjalankan majlis seperti kenduri perkahwinan atau majlis keramaian yang melibatkan komuniti setempat. Namun, dalam meniti arus kemodenan hari ini, amalan gotong royong semakin dilupakan oleh masyarakat konvensional di mana pelbagai manfaat yang mampu diperoleh menjadi kerugian. Tidak dinafikan, perkembangan corak kehidupan masyarakat masa kini lebih ke arah menjana pendapatan tetapi ia tidak menghalang kita untuk tetap mengamalkan gotong-royong di peringkat kecil seperti di taman perumahan dan blok pangsapuri yang kita huni. Peribahasa Melayu berkata, tak basah dek hujan, tak lekang dek panas yang bermaksud warisan tradisi kita seharusnya sentiasa relevan dan diingati oleh masyarakat kita. Oleh hal yang demikian, penting untuk kita mengenali kelebihan amalan bergotong-royong dalam masyarakat.", "Antara manfaat prima yang akan diperoleh apabila kita bergotong-royong adalah ia dapat memupuk semangat perpaduan antara satu sama lain. Umum sedia maklum, Malaysia merupakan negara yang unik di mana pelbagai kaum, bangsa dan agama duduk di bawah satu negara sejak mencapai kemerdekaan. Kemajmukan masyarakat ini perlu diperkukuh dari semasa ke semasa kerana terdapat segelintir daripadanya yang cuba menjadikan perbezaan perkauman dan sebagainya sebagai satu isu tetapi disebaliknya hanya ingin mendapatkan kepentingan diri. Dengan melibatkan diri dalam aktiviti gotong-royong, kita dapat mengenali jiran tetangga kita dengan lebih baik. Hubungan silaturahim akan terjalin di samping bersama-sama menyiapkan tugasan yang telah diberikan. Persis lagu nukilan artis tempatan, ikan di laut, asam di darat, dalam periuk bikin muafakat. Intihannya, bergotong-royong dapat mengukuhkan nilai perpaduan antara masyarakat supaya kesejahteraan dan keamanan yang kita kecapi hari ini berkekalan sampai bila-bila.", "Di samping itu, amalan bergotong-royong memberikan kelebihan kepada setiap ahli masyarakat kerana ia akan memudahkan tugasan atau objektif yang ingin dicapai. Sebagai contoh, aktiviti gotong-royong dianjurkan oleh Pihak Berkuasa Tempatan untuk membersihkan kawasan persekitaran dewan serbaguna komuniti setempat. Jika setiap diantara ahli komuniti terbabit melibatkan diri bersama-sama melakukan aktiviti pembersihan seperti mengutip sampah dan menyapu dedaun kering, ia pasti dapat diselesaikan dalam masa yang singkat. Maka, secara tidak langsung kita dapat meluangkan masa yang lebih untuk melakukan aktiviti bermanfaat yang lain. Jika dipandang daripada sudut yang lain, kita juga dapat menjimatkan kos perbelanjaan yang digunakan untuk menyelenggara kebersihan kemudahan awam. Ibarat sambil menyelam minum air. Peruntukan yang dijimatkan dapat disalurkan ke arah yang lebih baik seperti pembinaan lorong berbasikal di kawasan tertentu dan juga kemudahan gimnasium di pasang di taman rekreasi untuk penggunaan awam. Kesannya, pelbagai kerja dan manfaat lain yang akan kita peroleh sekiranya sentiasa mengamalkan aktiviti bergotong-royong.", "Pada masa yang sama, kebersihan kawasan persekitaran dapat dijamin jika kita kerap menjalankan aktiviti gotong-royong. Endemik denggi semakin hari semakin merunsing fikiran dan ketenteraman masyarakat kita. Nyamuk aedes yang membawa penyakit denggi lazimnya membiak di kawasan takungan air yang lama dan tidak terusik. Dengan adanya aktiviti bergotong-royong, kita dapat bersama-sama pihak berkuasa dalam membanteras pembiakan nyamuk-nyamuk yang menyebabkan berlakunya penularan wabak denggi. Setiap di antara kita perlu sedar bahawa tanggungjawab menjaga kebersihan adalah tanggungjawab bersama. Janganlah kita bersikap seperti sudah terhantuk baru terngadah di mana apabila sesuatu perkara itu menimpa kita barulah timbul kesedaran untuk melakukan sesuatu tindakan. Justeru, setiap komuniti atau organisasi seperti Rukun Tetangga seharusnya menganjurkan aktiviti gotong-royong di kawasan masing-masing sebagai langkah mengawal dan membanteras segala bentuk ancaman kesihatan kepada masyarakat. Sesungguhnya, mencegah sesuatu perkara adalah lebih baik daripada merawat perkara tersebut.", "Melalui kegiatan yang mulia ini, kita juga dapat mewujudkan kawasan persekitaran yang indah, kemas dan teratur. Rumahku syurgaku merupakan satu perumpamaan yang menunjukkan bahawa rumah adalah tempat dimana segala perkara yang bermakna berlaku dan memberi memori yang indah buat kita yang mendiaminya. Sejajar dengan itu, kita seharusnya berusaha sebaik mungkin untuk memelihara kebersihan dan keindahan kawasan persekitarannya dengan mengajak jiran tetangga untuk bergotong-royong. Rumah merupakan keperluan asas setiap manusia dan sudah pasti bagi menjamin keindahan dalam hidup yang kita jalani setiap hari hendaklah bermula daripada rumah kita. Kaajian menyatakan bahawa kejiranan yang berada dalam keadaan bersih, kemas dan teratur melahirkan komuniti yang bahagia dan sejahtera. Tambahan pula, kita sebagai penghuni kediaman akan berasa lebih selamat untuk kekal menetap di kawasan tersebut kerana jiran tetangga kita mempunyai kesedaran atas tanggungjawab yang sama iaitu menjamin kesejahteraan semua. Natijahnya, bergotong-royong dapat memperindahkan lagi kawasan persekitaran kita kerana pemandangan yang indah melahirkan sifat bahagia dan tenteram.", "Secara tuntas, amalan bergotong-royong sudah semsetinya akan memberikan pelbagai kelebihan kepada masyarakat yang menyertainya dengan aktif. Amalan tradisi nenek dan moyang kita pastinya memeberi seribu satu manfaat kepada kita secara umumnya. Kalau tidak, mengapa mereka mengamalkan pada ketika dahulu. Kini ia terletak kepada kesedaran setiap individu sama ada untuk melibatkan diri dalam aktiviti komuniti atau bersikap endah tak endah. Kita telah simpulkan bahawa dengan aktiviti bergotong-royong yang melibatkan setiap ahli komuniti dapat menjadi agen penyatu antara satu sama lain di samping faedah-faedah lain. Saranan dan galakan daripada pihak seperti Kementerian Wanita, Keluarga dan Masyarakat seharusnya lebih giat dan menggunakan semua media yang menjadi sasluran informasi masyarakat masa kini. Semoga Masayarakat yang madani dan inteligensia dapat dilahirkan hasil daripada penglibatan dalam aktiviti gotong royong dalam membantu meringankan ujian atau musibah yang melanda negara kita. Bak kata pepatah ke bukit sama didaki, ke lurah sama dituruni."]}, {"li": ["Faedah-Faedah Menyertai Aktiviti Kokurikulum", "Contoh Karangan Faedah Menyertai Aktiviti Kokurikulum", "mengisi masa lapang", "menambah ilmu pengetahuan", "membina jati diri", "memupuk perpaduan", "meningkatkan disiplin diri", "menjaga kesihatan diri"], "p": ["Antara manfaat yang diperoleh para pelajar sekiranya mereka menyertai aktiviti kokurikulum adalah pengisian masa lapang dengan aktiviti berfaedah. Sebagai contoh, penyertaan dalam kelab sukan memerlukan pelajar menyertai latihan yang diadakan selepas waktu persekolahan. Perkara ini secara tidak langsung dapat membendung mereka daripada melakukan perkara tidak berfaedah seperti melepak dan gejala sosial yang semakin menjadi polemik dalam kalangan pelajar sekolah hari ini. Tambahan pula, ibu dan bapa hari ini yang sibuk dengan kerjaya masing-masing tidak perlu risau akan keberadaan anak-anak mereka sekiranya mereka terlibat dengan aktiviti kokurikulum di sekolah. Jelaslah bahawa aktiviti kokurikulum memberikan pengisian masa lapang yang sangat bermanfaat kepada pelajar-pelajar.", "Di samping itu, pelajar yang menyertai aktiviti kokurikulum di sekolah dapat membina kekuatan jati diri masing-masing. Pelajar akan menyertai aktiviti seperti kawad kaki yang memerlukan disiplin diri serta kekuatan mental dan fizikal bagi mendengar dan mengikuti arahan yang diberikan. Pada waktu yang sama, pelajar perlu bekerjasama dengan rakan-rakan lain bagi mendapatkan pergerakan yang seragam dan teratur. Tambahan pula, aktiviti kokurikulum memerlukan pelajar menjawat jawatan seperti pengerusi, setiausaha, bendahari, ahli jawatankuasa dan ahli biasa dalam persatuan dan kelab masing-masing. Secara tidak langsung, pelajar perlu mempelajari nilai yang diperlukan bagi menjawat jawatan yang penting dalam sesebuah organisasi. Kesannya, pelajar akan menjadi seorang yang lebih bertanggungjawab dan mempunyai pengalaman yang mampu meningkatkan jati diri masing-masing setelah menyertai aktiviti kokurikulum.", "Akhir sekali, faedah yang diperoleh daripada menyertai aktiviti kokurikulum adalah mumupuk perpaduan antara pelajar. Sekolah merupakan alma mater dalam membentuk penyatuan sesebuah komuniti khusus bagi golongan orang-orang muda. Justeru, aktiviti kokurikulum akan melibatkan penyertaan daripada pelajar yang terdiri daripada pelbagai latar belakang kaum, bangsa dan agama. Sebagai contoh, aktiviti bersukan memerlukan persefahaman antara satu pasukan bagi mendapatkan kemenangan dalam pertandingan. Di sini, pelajar akan mempelajari cara untuk berkomunikasi antara satu sama lain serta memahami nilai seperti bertolak ansur dan menghormati rakan-rakan mereka. Dengan ini, sebarang perselisihan faham dapat dielakkan dan kehidupan yang harmoni dan humanis dapat dilahirkan. Natijahnya, penglibatan pelajar dalam kegiatan kokurikulum mampu mewujudkan perpaduan serta mengikis sentimen perkauman dalam diri generasi muda ini.", "Kesimpulannya, pelbagai faedah dan manfaat yang akan diperoleh daripada pelajar sekiranya mereka menyertai aktiviti-aktiviti di kokurikulum di sekolah. Ia bergantung kepada diri pelajar masing-masing samada untuk memberikan fokus dalam aktiviti tersebut atau melakukannya secara sambil lewa dan hanya membuangkan masa sahaja. Guru-guru dan ibu bapa perlu memainkan peranan masing-masing dalam memastikan anak-anak di sekolah menyertai aktiviti kokurikulum secara sepenuh hati agar mereka berjaya mendapat nilai yang ingin diterapkan dalam inisiatif ini. Tanpa penerapan nilai-nilai murni dalam jiwa generasi muda hari ini sudah pasti usaha pembangunan negara akan terbantut. Hal ini demikian kerana mereka merupakan jentera penggerak kemajuan negara pada masa hadapan bak kata cogan kata, pemuda harapan bangsa, pemudi tiang negara."]}, {"li": ["Manfaat & Faedah Bekerja Sambilan Kepada Pelajar", "Contoh Karangan Kebaikan & Faedah Bekerja Sambilan Kepada Pelajar", "Mengisi masa lapang dengan perkara yang berfaedah", "Meningkatkan kemahiran diri", "Membantu dari segi kewangan", "Membentuk disiplin diri yang baik", "Menambah kenalan untuk rangkaian pekerjaan", "Membuka peluang untuk melihat potensi diri"], "p": ["Dalam meniti kehidupan pada marcapada, masyarakat semakin dibebani dengan modenisasi dalam ekonomi yang tidak menentu. Hampir keseluruhan daripada kita menggunakan gajet seperti telefon pintar untuk menghadapi rutin harian pada ketika ini. Di samping keperluan biasa seperti makan, minum dan pakaian yang meningkat harganya dari hari ke hari telah memberikan tekanan ekonomi kepada masyarakat. Kesannya, terdapat golongan pelajar yang terpaksa untuk melakukan kerja sambilan demi menampung keperluan ekonomi bagi diri serta meringankan bebanan ibu dan bapa. Situasi ini kita boleh lihat khususnya di institusi pengajian tinggi dan apabila pelajar sekolah menjalani cuti yang panjang. Jika kita melihat dari sudut yang positif, terdapat pelbagai faedah bekerja sambilan kepada pelajar yang akan diperoleh. Maka, wajar untuk kita bincangkan manfaat tersebut demi kemaslahatan pelajar, ibu, bapa dan golongan pemimpin negara.", "Antara manfaat bekerja sambilan ketika dalam pengajian di universiti ataupun sewatu cuti persekolahan adalah ia dapat mengisi masa lapang mereka dengan perkara yang berfaedah. Dewasa ini, kita dapat lihat melalui media massa bahawa terdapat anak muda yang terjebak dengan gejala negatif seperti berlumba haram, menghisap dadah dan gangsterisme. Namun, polemik ini dapat dielakkan jika mereka memenuhi ruang masa terluang mereka untuk bekerja sambilan di restoran, pusat membeli belah dan sebagainya. Lebih-lebih lagi sebagai seorang pelajar, mereka akan kurang masa untuk melakukan perkara-perkara yang sia-sia selain daripada mengulangkaji pelajaran dan kemudian bekerja sambilan. Pada mulanya mereka pasti akan berasa letih kerana tenaga dan masa yang digunakan untuk diri mereka tetapi kelak mereka akan mengerti tindakan yang mereka ambil memberikan manfaat buat diri mereka sendiri. Bak kata pepatah Melayu, berakit-rakit ke hulu, berenang-renang ke tepian, bersakit-sakit dahulu, bersenang-senang kemudian.", "Faedah lain yang akan diperoleh apabila pelajar melakukan kerja sambilan adalah mereka dapat menambah kemahiran diri. Hal ini adalah mustahak kerana menjelang kedewasaan, pelajar perlu mengasah kemahiran diri khususnya kemahiran berkomunikasi untuk menjadi seorang yang berkeyakinan tinggi. Skil sosial ini juga penting untuk pelajar apabila masuk ke alam pekerjaan nanti. Selain itu, pelajar juga akan menambah kemahiran dalam bentuk pekerjaan yang dilakukan. Sebagai contoh, apabila bekerja sebagai pelayan restoran, anda akan mempelajari tentang etika pemakanan, menguruskan tempahan dan sebagainya. Pengalaman ini adalah berharga jika pelajar menyedarinya dan dapat mengimplementasikan dalam kehidupan masing-masing pada masa akan datang. Tuntasnya, melakukan kerja sambilan semasa dalam pengajian ssebagai seorang pelajar dapat menambah kemahiran diri kerana\u00a0laut yang\u00a0 ditimba tidak akan kering.", "Pada masa yang sama, kerja sambilan dapat membantu pelajar dari segi kewangan. Umum mengetahui bahawa terdapat pelajar yang bekerja kerana kurang sokongan kewangan tetapi ada yang bekerja sambilan hanya untuk mendapat wang lebih demi kepuasan diri. Apapun niat pelajar untuk bekerja sambilan, pastikan wang atau gaji yang diperoleh digunakan sebaik mungkin. Mungkin ada yang akan menggunakannya untuk menampung kos pengajian di universiti atau membayar sewa rumah dan duit motorsikal misalnya. Ada pelajar yang akan menabung wang tersebut persis kata peribahasa, sediakan payung sebelum hujan. Ada juga yang akan menggunakannya untuk berseronok menjalankan aktiviti bersama rakan-rakan. Tindakan ini sedikit sebanyak dapat membantu meringankan bebanan kewangan yang ditampung selama ini oleh ibu dan bapa. Secara tidak langsung juga memupuk diri pelajar untuk berdikari dan belajar mengurus kewangan diri dengan lebih baik.\u00a0 Tegasnya, bekerja sambilan sebagai pelajar dapat mengukuhkan aspek kewangan diri mereka dan juga keluarga.", "Akhir sekali, pelajar yang bekerja sambilan dapat membentuk disiplin diri yang baik. Sekiranya mereka bekerja, pastinya masa mereka untuk belajar dan berehat perlu diuruskan dengan baik. Pelajar akan menjadi lebih disiplin untuk menepati masa supaya pelajaran mereka tidak terjejas, hadir ke tempat kerja pada waktunya dan mendapat rehat yang cukup. Tambahan pula, di tempat kerja pelajar perlu mengikuti peraturan seperti memakai pakaian yang ditetapkan dan menjaga tingkah laku apabila berhadapan dengan pelanggan. Justeru dengan perkara yang perlu dilakukan oleh pelajar, ia pasti dapat membentuk jati diri dan ketrampilan yang terbaik dalam diri mereka. Persis kata mutiara, belakang parang pun kalau di asah nescaya tajam. Intihannya, pelajar akan menjadi seorang individu yang lebih baik dan berketrampilan tinggi dimana nilai itu akan dilihat sebagai satu kelebihan buat majikan mereka pada masa hadapan.", "Konklusinya, terdapat banyak faedah yang akan diperoleh pelajar apabila melakukan kerja sambilan. Tetapi, fenomena ini perlu diperhati dengan teliti kerana kita tidak mahu melihat anak muda terpaksa bekerja demi menampung kos pengajian di universiti atau kolej. Pihak berkuasa perlu memastikan capaian pendidikan di dalam negara adalah berpatutan dan mampu untuk disertai oleh seluruh ahli masyarakat yang menetap di Malaysia. Kita tidak mahu anak muda pada hari ini bersusah payah bekerja hanya untuk mendapat segulung ijazah demi masa hadapan mereka. Jika mereka tidak dapat menumpukan perhatian dalam pengajian yang diambil pasti akan merugikan masa dan wang mereka. Ibarat pepatah Melayu, yang dikejar tak dapat, yang dikendung berciciran. Semoga apapun mekanisme yang diambil oleh pelajar, kita berharap ia dapat melahirkan generasi yang bakal memacu negara ke arah kemajuan dan kejayaan di persada dunia."]}, {"li": ["Ciri-Ciri Pelajar Yang Cemerlang", "Contoh Karangan Ciri-Ciri Pelajar Cemerlang", "Bermoral tinggi dan berakhlak baik", "Menumpukan perhatian dalam pembelajaran", "Mengulang kaji pelajaran", "Aktif dalam aktiviti kokurikulum", "Menjaga kesihatan dan kebersihan", "Belajar daripada kesilapan"], "p": ["Antara ciri pelajar cemerlang adalah bermoral tinggi dan mempunyai akhlak yang baik. Hal ini demikian kerana, pelajar yang bermoral tinggi akan menerapkan nilai-nilai murni yang baik dalam kehidupan seharian mereka. Dengan akhlak yang baik pula, pelajar dapat menerapkan nilai keagamaan yang dipelajari dalam membuat keputusan yang betul. Ciri ini dapat membantu pelajar untuk tidak terjebak dengan permasalahan sosial seperti membuang masa melepak di pusat membeli belah dan bergaul bebas dengan golongan yang bermasalah. Persis kata Peribahasa Melayu, melentur buluh biarlah dari rebungnya. Ibu dan bapa perlu menjadi tauladan terbaik kepada anak-anak di rumah manakala guru akan menambah nilai dalam memantapkan sahsiah pelajar di sekolah. Kesannya, pelajar yang bermoral tinggi dan berakhlak baik pasti akan menjadi seorang pelajar yang cemerlang dalam akademik mahupun kokurikulum.", "Selain itu, pelajar yang cemerlang sentiasa menumpukan perhatian ketika proses pengajaran dan pembelajaran berlangsung di bilik darjah. Bukan sahaja dalam persekolahan tetapi dalam kehidupan harian, jika kita menumpukan perhatian dalam melakukan sesuatu hasil yang baik akan diperoleh. Guru di sekolah saban tahun mengajar anak murid input yang sama, justeru pelajar yang perlu peka dan cakna atas setiap tutur kata yang diberikan oleh mereka. Tambahan pula, tips-tips yang sering kali tiada dalam buku teks adalah merupakan sebab kenapa pelajar perlu menumpukan perhatian bagi menghadapi peperiksaan yang bakal diduduki. Bak kata pepatah, hendak seribu daya, tak hendak seribu dalih. Intihannya, pelajar yang menumpukan perhatian dalam kelas dapat melahirkan pelajar yang cemerlang.", "Pada masa yang sama, pelajar yang cemerlang akan sentiasa memastikan latihan yang diberikan oleh guru disiapkan dan mengulang kaji pelajaran di rumah. Apabila pelajar berusaha melengkapkan latihan yang ditugaskan, mereka pasti memahami dan berjaya menguasai subjek tersebut dengan baik. Manakala, mengulang kaji pelajaran adalah penting bagi mengaktifkan memori jangka masa panjang dalam pembelajaran yang telah diulang kaji. Sebagai contoh, pelajar memperuntukkan masa sebanyak tiga jam setiap hari bagi mengulang kaji pelajaran. Jika pelajar berjaya mengekalkan disiplin ini, mereka akan menjadi seorang yang menepati masa. Seperti pesanan orang-orang tua, belakang parang kalau diasah, lagikan tajam yang bermaksud sekiranya pelajar ingin menjadi cemerlang latihan yang kerap akan membantu diri mereka untuk menjadi insan yang lebih cemerlang."]}, {"li": ["Langkah-Langkah Meningkatkan Mutu Sukan Negara", "Contoh Karangan Langkah-Langkah Memajukan Mutu Sukan Negara", "menyediakan infrastruktur sukan yang lengkap", "mendedahkan atlet ke pertandingan antarabangsa", "memperkasa peranan persatuan sukan", "menggunakan sains dan teknologi dalam sukan", "memastikan kebajikan atlet terjamin", "memperbaiki program pembangunan atlet"], "p": ["Langkah utama dalam memajukan industri sukan tempatan adalah dengan memastikan infrastruktur sukan yang lengkap disediakan di seluruh negara. Secara asasnya, setiap aktiviti sukan memerlukan gelanggang permainan seperti padang, kolam renang dan balapan. Cuba kita lihat di kawasan berdekatan kita, adakah setiap dearah mempunyai kolam renang, padang dan balapan yang cukup sifatnya dan diselenggara dengan baik? Sekiranya tidak maka kegagalan penyediaan infrastruktur sukan yang lengkap adalah perkara yang menyumbang kepada pembantutan kemajuan sukan negara.\u00a0 Jika tiada infrastruktur sukan yang mudah untuk diakses oleh komuniti, maka pencarian bakat untuk atlet terbatas. Kerajaan atau Pihak Berkuasa Tempatan (PBT) boleh bekerjasama dengan syarikat swasta bagi memastikan infrastruktur sukan dalam komuniti sentiasa ditambah baik dan diselenggara. Khidmat komuniti ini bukan sahaja menguntungkan komuniti setempat malah mampu mengangkat jenama syarikat swasta seperti CIMB Bank yang menaja industri sukan berbasikal negara.", "Selain itu, mutu sukan negara boleh ditambah baik dengan mendedahkan atlet-atlet negara di peringkat antarabangsa. Kementerian Pendidikan Malaysia telah menubuhkan Sekolah Sukan Malaysia bagi mencungkil bakat dan menghasilkan atlet professional bertaraf antarabangsa. Namun begitu, peratusan kejayaan atlet ini dilihat tidak memberansangkan. Pelbagai faktor yang menyebabkan atlet-atlet ini tidak berjaya antaranya adalah kerana kurangnya pendedahan di peringkat antarabangsa. Pendedahan diperingkat antarabangsa perlu dimulakan sejak usia muda agar mereka tidak mengalami kejutan budaya dan belajar untuk menyaingi tahap kompetitif di peringkat antarabangsa. Pelbagai inisiatif yang telah diperkenalkan dalam beberapa sukan seperti Akademi Bola Sepak Mohktar Dahari yang menganjurkan Piala Mokhtar Dahari. Penganjuran yang melibatkan pasukan daripada Jepun, China dan Eropah mampu memberikan pengalaman dan pengajaran yang berharga kepada pemain akademi yang berumur lingkungan 13 hingga 15 tahun. Maka, pendedahan yang berterusan pasti akan meningkatkan tahap prestasi atlet tempatan setaraf dengan atlet antarabangsa.", "Sebagaimana yang kita maklum, setiap sukan di negara kita dinaungi oleh persatuan-persatuan sukan bagi menguruskan atlet dan perkembangan sesebuah sukan tersebut dalam negara mahupun luar negara. Tetapi kita seringkali melihat di dada akhbar dan televisyen tentang kepincangan persatuan sukan yang majoritinya dipimpin oleh ahli yang mempunyai kepentingan politik. Malangnya, para pemimpin yang dipilih secara sebulat suara ini, sering menjadikan persatuan berkenaan sebagai medan untuk mencari pengaruh dan meneruskan agenda politik mereka. Keghairahan memenuhi agenda peribadi, menyebabkan program pembangunan sukan dan atlet telah dianaktirikan oleh mereka. Justeru, sewajarnya barisan kepimpinan sukan ini dirombak dan seterusnya memberikan laluan kepada muka-muka baru yang mempunyai latar belakang dalam bidang sukan serta beriltizam tinggi untuk memajukan mutu sukan negara, bak kata peribahasa, hanya jauhari yang mengenal manikam.", "Di samping itu, kemajuan sains dan teknologi hari ini juga wajar untuk diaplikasikan dalam sukan di negara kita. Kehadiran Institusi Sukan Negara adalah amat mustahak dalam menghubungkan sains dan teknologi dengan industri sukan tempatan. Tahap kompetitif sukan di peringkat antarabangsa lazimnya sukar untuk kita capai melainkan atlet tersebut mempunyai bakat yang besar. Tetapi, kita mampu membentuk atlet bertaraf antarabangsa dengan menggunakan kaedah saintifik dalam meningkatkan prestasi atlet tempatan kita. Antara kaedahnya adalah dari segi penjagaan nutrisi dan diet atlet, corak latihan dan fisioterapi yang sesuai untuk atlet agar mereka mampu menghasilkan prestasi tertinggi apabila bersaing di peringkat antarabangsa. Kemahiran ahli perubatan tempatan kita tidak wajar untuk disia-siakan dan sukan mampu menjadi cabang kepada kemajuan sains dan teknologi yang akan menaikkan nama negara di persada antarabangsa.", "Tuntasnya, pelbagai langkah yang boleh\u00a0 digarap dalam memastikan kemajuan sukan negara meningkat dari semasa ke semasa. Kejayaan atlet-atlet seperti Datuk Lee Chong Wei, Datuk Nicol Ann David dan Azizulhasni Awang sepatutnya membuka jalan kepada kelahiran atlet-atlet tempatan bertaraf antarabangsa yang lain. Semoga pihak yang bertanggungjawab dalam menguruskan sukan di negara kita tidak kira peringkat negara ataupun peringkat sekolah mampu melaksanakan tugas dengan komitmen dan dedikasi terhadap kemajuan sukan negara. Pelbagai formula dan langkah yang boleh diatur dan tidak semua berjaya untuk menghasilkan apa yang kita kehendaki tetapi sebaliknya apakah langkah seterusnya yang wajar untuk difikirkan oleh semua pihak bagi membawa sukan tempatan kita bersaing diperiingkat antarabangsa."]}, {"li": ["Usaha Dan Langkah Memajukan Sektor Pertanian Di Malaysia", "Contoh Karangan Langkah-Langkah Memajukan Sektor Pertanian Di Malaysia", "Mengubah kaedah pertanian menggunakan teknologi terkini", "Memberi bantuan insentif dan bengkel kemahiran", "Menggalakkan pengguna membeli produk tani tempatan", "Membuka kawasan pertanian baru", "Menawarkan sistem pemasaran tanpa orang tengah", "Menganjurkan pameran pertanian tempatan di luar negara"], "p": ["Dalam meniti arus kemodenan hari ini, sektor pertanian di dalam negara sering kali dipandang enteng dan tidak mendapat perhatian oleh pentadbir negara. Malahan masyarakat konvensional masih mempunyai stigma fikiran bahawa pertanian adalah suatu pekerjaan yang kuno dan tidak mendatangkan hasil yang lumayan. Perkara ini menjadi faktor-faktor yang membantutkan usaha bagi meningkatkan kemampuan industri tani domestik menjadi salah satu pemain utama dalam ekonomi negara. untuk makluman semua pertanian merangkumi aktiviti perladangan sawit dan getah, penanaman sayur-sayuran dan buah-buahan serta penternakan ayam, lembu, dan hidupan laut seperti ikan dan udang. Persoalannya, apakah langkah-langkah yang perlu diambil bagi memajukan sektor pertanian di Malaysia?", "Langkah pertama untuk memajukan sektor pertanian dengan mengubah kaedah pertanian menggunakan teknologi terkini. Industri tani mengalami kelembapan dalam kemajuan dek kerana petani dan syarikat perladangan masih menggunakan kaedah lama yang menghasilkan kuantiti produk yang tidak banyak dan berlaku banyak kerosakan. Hal ini disebabkan oleh kos untuk mengubah kaedah pertanian adalah tinggi dan pengguna tidak akan membeli sekiranya harga produk pertanian meningkat. Petani kecil dan syarikat pertanian bertindak untuk mengekalkan kaedah lama dan mencipta keuntungan daripada mengambil risiko kerugian. Maka, anjakan paradigma seharusnya diusahakan supaya hasil pertanian menjadi lebih berkualiti dan kuantiti produk dapat ditingkatkan. Sokongan daripada pelbagai pihak terutamanya masyarakat diperlukan agar sektor yang menghasilkan sumber mentah bekalan makanan dan minuman kita dapat dibawa ke tahap yang lebih baik.", "Selaras dengan langkah pertama, sektor pertanian boleh dimajukan dengan bantuan bimbingan dan insentif daripada pihak yang bertanggungjawab. Penerapan kaedah baru yang menggunakan teknologi tinggi memerlukan kepakaran pekerja yang mampu membimbing petani menghasilkan produk yang terbaik. Lambakan graduan yang terhasil pada ketika ini boleh diberikan peluang untuk menyertai sektor pertanian dan menyumbangkan kepakaran masing-masing dalam meningkatkan kemampuan industri pertanian domestik. Selain itu, sektor pertanian juga layak mendapatkan bantuan insentif sebagai modal untuk mereka beralih kepada penggunaan kaedah pertanian yang berteknologi tinggi. Kewujudan agensi-agensi kerajaan seperti Institut Penyelidikan dan Kemajuan Pertanian (MARDI) sepatutnya menjadi penggerak kepada inisiatif untuk memajukan sektor pertanian dalam negara. Dengan adanya peruntukkan bajet yang mencukupi dan bimbingan yang tepat, pasti kemajuan sektor pertanian dapat dijalankan dengan baik.", "Pada masa yang sama, sektor pertanian boleh dimajukan dengan menggalakkan pengguna membeli produk tani tempatan. Menurut laporan tahunan oleh Bank Negara Malaysia, negara kekal sebagai pengimport makanan dengan sekurang-kurangnya seperempat daripada jumlah keseluruhan bekalan makanan diimport. Ini bermakna Malaysia masih lagi tidak mencapai tahap keberdikarian dalam bekalan makanan. Jika dilihat pada sudut geografi, Malaysia dikurniakan sumber seperti air dan tanah yang sesuai dan cukup untuk menjadikan sektor pertanian sebagai salah satu industri utama dalam negara. Oleh itu, sebagai rakyat yang cinta akan negara perlu sedar kita berkemampuan untuk menghasilkan bekalan makanan domestik kita. Produk tani tempatan juga telah dipelbagaikan di mana satu jenis hasil seperti buah strawberi boelh menjadi sambal, jem dan juga jus minuman. Justeru, dengan membeli dan menyokong produk-produk hasil pertanian tempatan, kita telah memberikan secara terus suntikan insentif yang diperlukan industri tersebut untuk mengorak langkah dalam kemajuan yang sepatutnya dilaksanakan.", "Bagi menyokong langkah di atas, ladang-ladang pertanian yang baru perlu dibuka dengan lebih banyak mengikut kadar pertumbuhan dan permintaan pengguna. Hal ini demikian kerana apabila terciptanya permintaan yang tinggi, kuantiti produk perlu ditambah bagi menampung keperluan pengguna. Dengan pembukaan ladang atau kawasan pertanian yang baru, kaedah pertanian yang terkini boleh diasimilasikan sekaligus membentuk pertanian terancang dan lebih berkesan berbanding kaedah lama. Perkara ini boleh direalisasikan jika setiap pihak yang terlibat bekerjasama demi membantu memajukan sektor pertanian dalam negara. Tamsilnya, Jabatan Pertanian telah memperkenalkan Taman Kekal Pengeluaran Makanan (TKPM) di mana dengan kerjasama kerajaan negeri, sebahagian tanah telah digazetkan sebagai kawasan pertanian kekal dan menggalakkan aktiviti pertanian secara komersial dan berskala besar. Inisiatif ini perlu disemarakkan lagi supaya masyarakat tahu dan lihat bahawa hasil pertanian adalah menguntungkan dan membantu meningkatkan ekonomi diri dan negara.", "Kesimpulannya, pelbagai langkah yang boleh dilaksanakan bagi memajukan sektor pertanian di Malaysia. Sejarah menunjukkan bahawa negara kita pernah menjadi pusat dagangan dunia dalam membekalkan barang dagangan seperti hasil pertanian ke seluruh pelusuk dunia. Sekiranya sektor pertanian diangkat sebagai industri utama dalam negara, Malaysia berpotensi menjadi hub produk pertanian di rantau Asia Tenggara. Tambahan pula, industri halal yang semakin mendapat perhatian masyarakat dunia wajar disinergikan bersama sektor pertanian negara yang lazimnya menghasilkan produk-produk yang \u201cHalalan Toyyiban\u201d. Semoga masyarakat bersikap cakna dalam potensi yang ada pada industri pertanian dan pemimpin negara membuka mata dan peluang kepada rakyat untuk menghasilkan produk pertanian yang terbaik serta mampu dipasarkan ke pasaran antarabangsa. Bak kata peribahasa Melayu, kalau tidak dipecahkan ruyung, manakan dapat sagunya."]}, {"li": ["Sinopsis & Tema Novel Songket Berbenang Emas (Tingkatan 5 SPM)", "1) Sinopsis", "2) Tema", "3) Persoalan", "4) Watak dan Perwatakan", "5) Plot", "6) Latar", "7) Gaya Bahasa", "8) Nilai", "9) Pengajaran", "Dahlia menghadapi dugaan hidup apabila ibunya menghadapi tekanan perasaan yang hebat sehingga menjadi kurang siuman dan dirawat di Hospital Taman Bahagia.", "Manakala ayahnya dirawat di hospital kerana dipatuk ular.", "Mak Aton menuduh Dahlia sebagai punca kematian Said.", "Nek Kiah mahu menjual tanah yang menjadi tempat tinggal.", "Dahlia dan keluarganya terpaksa belajar dalam keadaan kurang selesa di pusat pemindahan banjir.", "Berkat ketabahan Dahlia, akhirnya dia telah berjaya dalam STPM dan mendapat tawaran untuk melanjutkan pelajaran di Jepun", "Anak sulung Embong dan Saleha dan mempunyai enam orang adik.", "Pelajar tingkatan 6 Atas di Sekolah Menengah Perempuan Temenggung Ibrahim.", "Dahlia bijak dalam pelajaran. Buktinya, dia menjadi harapan pihak sekolah dan guru kelasnya, Cikgu Hisyam sebagai calon yang bakal memperoleh kecemerlangan dalam peperiksaan STPM.", "Selain itu, dia bertanggungjawab dan penyayang. Buktinya, dia menjaga adik-adiknya semasa emak dan ayahnya dirawat di hospital.", "Dahlia cekal dalam menghadapi cabaran hidup. Buktinya, dia cekal dalam melalui pelbagai masalah keluarga.", "Dia juga tegas akan keputusannya. Buktinya, Dahlia keluar dari asrama apabila didesak oleh warden asramanya, Cikgu Satwani.", "Di samping itu, dia berani. Buktinya, dia terjun ke dalam sungai untuk menyelamatkan Said yang lemas.", "Embong ialah suami Saleha dan ayah Dahlia.", "Dia ketua keluarga yang bertanggungjawab. Buktinya, dia gigih mencari wang untuk menyara keluarganya.", "Selain itu, dia penyayang. Buktinya, dia berusaha untuk menjaga makan minum anak-anaknya ketika isterinya dirawat di hospital.", "Dia juga penyabar. Buktinya, dia tabah menghadapi cabaran hidupnya seperti isterinya sakit, dia dipatuk ular, dia diumpat keji oleh ibu mentuanya, dan menghadapi masalah kewangan.", "Embong juga berani. Bu", "Saleha ialah isteri Embong dan ibu Dahlia.", "Dia hilang ingatan akibat terkena sihir sehingga terpaksa dirawat di Hospital Taman Bahagia.", "Dia penyayang. Buktinya, dia menjaga keperluan anak-anaknya dengan baik ketika dia sihat.", "Saleha juga rajin. Buktinya, dia sering mengikut suaminya menorah getah untuk membantu suaminya.", "Dia berfikiran terbuka. Buktinya, dia membenarkan Dahlia bertunang dengan Azhari meskipun anaknya itu masih muda.", "Selain itu, dia peramah dan berhemah tinggi. Buktinya, dia melayan tetamunya dengan baik dan mempelawa mereka masuk ke rumahnya serta menyajikan hidangan.", "Pada akhir cerita, Saleha sembuh setelah barang sihir itu dibuang ke dalam sungai oleh anaknya.", "Abu Bakar ialah anak kedua Embong dan Saleha serta anak lelaki tunggal.", "Dia penganggur. Buktinya, dia tidak bekerja sejak menamatkan pelajaran pada peringkat tingkatan lima dan memperoleh pangkat tiga.", "Dia gemar berfoya-foya. Buktinya, dia sanggup meminjam motosikal kawannya untuk menonton wayang.", "Selain itu, dia pemalas. Buktinya, dia tidak mahu menjaga adiknya yang menangis dan membantu kakak serta ayahnya menguruskan keluarga sewaktu emaknya dirawat di hospital.", "Abu Bakar juga pemarah. Buktinya, dia memarahi Melati apabila adiknya itu melawan kata-katanya", "Dia juga mementingkan diri sendiri. Buktinya, dia sanggup mencuri dua ekor kambing ayahnya untuk dijual bagi mendapatkan wang dengan caramudah.", "Namun begitu, Abu Bakar insaf akan kesalahannya. Buktinya, dia membantu orang kampung ketika mereka mengadakan persiapan untuk menyambut Maulidur Rasul dan membersihkan persekitaran rumahnya", "Berkumis nipis, bermuka bulat, tinggi dan kacak.", "Pelajar senior di sekolah Dahlia iaitu Sekolah Menengah Tun Ismail.", "Berpendidikan tinggi \u2013 baru mendapat segulung ijazah.", "Suka akan Dahlia", "Seorang yang suka memberi nasihat- menyuruh Dahlia belajar bersungguh-sungguh.", "Seorang yang pandai memujuk- Dia pandai memujuk Dahlia agar menerima lamarannya.", "Sahabat Dahlia", "Bermuka bulat dan sentiasa ceria", "Berbangsa Cina", "Seorang yang suka membantu keluarga Dahlia \u2013 sanggup membantu keluarga Dahlia dengan memberi hutang. Beliau juga sanggup memberi wang kepada Embong untuk dibayar kepada Nek Kiah yang berhasrat menjual tanah tempat mereka tinggal.", "Seorang yang baik budi kerana memberi keluarga Dahlia berhutang", "Seorang yang prihatin akan masalah orang lain-Sangat prihatin atas nasib keluarga Embong", "Seorang yang pemurah \u2013 menyumbangkan barang-barang untuk sambutan Maulidur Rasul. Beliau juga memberi wang sebanyak RM300 kepada Dahlia yang akan melanjutkan pelajaran di Universiti Malaya sebelum ke Jepun.", "Ibu Saleha", "Suka membandingkan antara anaknya \u2013 Nek Kiah suka membandingkan anak-anaknya dengan keluarga Dahlia yang hidup dalam kemiskinan. Nek Kiah lebih menyayangi cucu-cucunya yang lain.", "Tidak suka akan keluarga Dahlia kerana hidup dalam kemiskinan \u2013 Nek Kiah tidak suka akan keluarga Dahlia. Apabila keluarga Dahlia dalam kesusahan, dia langsung tidak membantu malah menyalahkan Saleha yang berkahwin dengan Embong yang tidak diketahui asal usulnya.", "Seorang yang pemarah", "Seorang yang suka mempercayai perkara tahyul- Nek Kiah mengatakan rumah Dahlia ada hantu. Dia menggores kapur di setiap pintu kerana dipercayai boleh menghalau hantu.", "Seorang yang mementingkan diri- Nek Kiah tidak mengambil tahu akan keperitan hidup cucunya setelah Saleha dimasukkan ke hospital.", "Watak utama, Dahlia pelajar tingkatan enam atas sedang menjalani latihan bola jaring di padang bola jaring. Mereka berlatih untuk perlawanan dengan pelajar-pelajar enam rendah.", "Semasa berhenti rehat, Dahlia teringat akan emaknya yang hilang ingatan. Kemudian, Azhari datang menemuinya di kantin sekolah dan memberitahu dia sudah tamat pengajiannya di universiti.", "Azhari menyuarakan hasrat mahu merisik Dahlia. Pada petang itu, Azhari menghantar Dahlia pulang ke rumahnya di Kampung Parit Haji Rais.", "Dahlia berasa amat sedih apabila melihat keadaan emaknya, Saleha menghadapi tekanan dan berada di kebun getah pada waktu senja. Emaknya sudah tidak mengenalinya lagi. Dahlia dan abahnya memujuk emaknya balik ke rumah dengan bantuan orang kampung.Nek Kiah menyalahkan Embong yang menyebabkan Saleha menjadi kurang siuman", "Haji Sulaiman membantu dengan Saleha membawanya ke Hospital Batu Pahat dan seterusnya dihantar ke Hospital Permai di Johor Bahru kerana keadaannya semakin serius.", "Dahlia terpaksa keluar dari asrama dan kerap ponteng sekolah kerana menguruskan adik-adiknya (kerana terpaksa menjaga adik-adiknya). Ayah Dahlia pula dimasukkan ke wad kerana dipatuk ular.", "Seman telah datang ke rumah Nek Kiah dan memujuknya untuk menjual tanah yang menjadi kawasan tempat tinggal Dahlia sekeluarga. Nek Kiah mahu Dahlia dan keluarganya berpindah sekiranya tidak mampu membayar sebanyak RM15,000. Dahlia tertekan kerana keluarganya tidak mampu untuk menyediakan wang sebanyak itu.", "Aton menyalahkan Dahlia yang menyebabkan anaknya, Said mati lemas sedangkan Dahlia telah berusaha untuk menyelamatkan Said.", "Nek Kiah memandang serong terhadap Dahlia atas kehadiran Azhari dan Najib ke rumah Dahlia. Begitu juga dengan Aton yang sering menyindir Dahlia.", "Najib cuba untuk memikat hati Dahlia. Begitu juga dengan Azhari yang telah datang merisik Dahlia kerana bimbang Dahlia dipikat oleh orang lain.", "Penduduk kampung sudah jarang mengamalkan sikap bantu-membantu dan prihatin terhadap orang lain. Selaku ketua kampung Haji Sulaiman menasihati orang-orang kampungnya agar bersatu dan prihatin kepada jiran tetangga.", "Abu Bakar menjumpai kain merah yang sudah reput yang membungkus telur ayam yang mengandungi jarum peniti, cincin akik, butiran pasir dan paku. Dahlia menyuruh Abu bakar membuangnya ke sungai. Selepas itu, Saleha sudah sembuh dan dibenarkan pulang ke rumahnya.", "Nek Kiah pula sakit dan dirawat di hospital selama dua hari. Keluarga Dahlialah yang menjaganya. Setelah keluar dari wad, Nek Kiah tinggal dengan keluarga Dahlia sehingga benar-benar pulih. Nek Kiah mula berubah dan berbaik semula dengan keluarga Dahlia.", "Banjir yang berlaku di Kampung Parit Haji Rais telah membawa hikmah apabila penduduk kampung bersatu dan bergotong-royong membina rumah Embong yang roboh dilanda banjir setelah dinasihati oleh Haji Sulaiman.", "Dahlia tinggal di asrama semula kerana peperiksaan STPM semakin hampir.Keluarga Azhari menetapkan tarikh pertunangan Dahlia selepas peperiksaan STPM tamat.", "Cikgu Daim datang membawa berita gembira apabila Dahlia terpilih untuk mengikuti pengajian di Jepun selama empat tahun. Sebelum ke Jepun, Dahlia perlu mengikuti kursus bahasa Jepun di Universiti Malaya selama enam bulan.", "Majlis pertunangan Dahlia terlewat kerana jurucakap majlis lewat sampai. Azhari datang berjumpa Dahlia di stesen bas sebelum Dahlia bertolak ke Kuala Lumpur.", "Azhari telah menghadiahkan songket berbenang emas berwarna merah kepada Dahlia. Dia mahu Dahlia menjaga jati dirinya sebagai orang Melayu walaupun berada di mana-mana jua.", "Teknik pemerian \u2013 Pengarang memerihalkan keadaan di rumah Aton ketika Embong datang untuk melawat jenazah anak Aton.", "Teknik dialog \u2013 Embong dan Dahlia berbual-bual tentang keadaan Saleha di Hospital Taman Bahagia.", "Teknik imbas kembali \u2013 Embong teringat akan peristiwa Saleha pernah menghalau penagih hutang.", "Teknik imbas muka \u2013 Dahlia membayangkan kata-kata Saleha kepadanya sewaktu dia ingin melawat emaknya itu di Hospital Taman Bahagia", "Di Sekolah Menengah Perempuan Temenggung Ibrahim \u2013 Dahlia belajar diTingkatan 6 Atas dan tinggal di asrama sekolah.", "Di rumah Dahlia di Kampung Parit Haji Lias, Penggaram \u2013 Dahlia menjaga adikadiknya ketika emaknya dirawat di hospital.", "Di Hospital Batu Pahat \u2013 Dahlia melawat ayahnya di wad kerana dipatuk ular.", "Di Hospital Taman Bahagia, Johor Bahru \u2013 Dahlia sedih kerana emaknya tidak mengenalinya lagi.", "Di balai raya Kampung Parit Haji Lias \u2013 Dahlia, Abu Bakar, Aton, Haji Sulaiman, Hajah Maimon, dan beberapa orang penduduk bergotong-royong memasak untukmenyambut Maulidur Rasul.", "Pada waktu pagi \u2013 Embong pulang daripada melawat jenazah Said di rumah Atonpada pukul 10.25 pagi.", "Pada waktu petang \u2013 Dahlia pergi ke Hospital Batu Pahat untuk melawat emaknyatetapi emaknya telah dipindahkan ke Hospital Taman Bahagia, Johor Bahru.", "Pada waktu senja \u2013 Embong dan Dahlia mengajak Saleha yang berada di kebun getah pulang ke rumah.", "Pada waktu rnalam \u2013 Embong dan Dahlia mendengar sesuatu dari kandang kambing.", "Masyarakat pelajar \u2013 Dahlia, Siti Wangi, dan Kavita aktif dalam kegiatan kokurikulum di sekolah.", "Masyarakat remaja yang menggemari perkara-perkara yang menyeronokkan \u2013 Abu Bakar banyak menghabiskan masanya untuk berhibur dan berpelesiran.", "Masyarakat yang tabah dalam menghadapi ujian hidup \u2013 Embong tabah menghadapi keadaan keluarganya yang miskin dan cemuhan ibu mentuanya.", "Masyarakat yang insaf akan kesilapannya \u2013 Abu Bakar insaf akan kesilapannya membuang masa dengan melakukan perkara yang tidak berfaedah di luar rumah", "Masyarakat yang saling membantu \u2013 Haji Sulaiman selaku ketua kampung membantu keluarga Dahlia/Tempat Embong meluahkan perasaan. Tauke Lim membantu memberi hutang kepada keluarga Dahlia.", "Masyarakat remaja yang terpengaruh dengan rakan sebaya \u2013 Abu Bakar, adik Dahlia suka berseronok dengan rakan-rakannya dan tidak mahu membantu keluarga mereka yang menghadapi masalah. Dia hanya pulang ke rumah untuk menukar baju sahaja.", "Masyarakat remaja yang terlibat dalam percintaan \u2013 Azhari mencintai Dahlia. Walaupun dia mengetahui Dahlia mempunyai emaknya yang menghidap tekanan mental dan hidup dalam kemiskinan namun akhirnya dia tetap melamar Dahlia . Najib juga mencintai Dahlia. Dia mengambil berat apabila Dahlia kerap ponteng sekolah.", "Repetisi: itulah madu, itulah racun. Menerima salah, menolak juga salah.", "Metafora: gunung harapan, kotak fikirannya.", "Simile: macam neraka, bagai hendak tersiat-siat hatinya, seperti mahu menelan.", "Peribahasa: sudah terang lagi bersuluh, biar alah membeli, menang memakai.", "Personifikasi: Motosikalnya mengaum membelah kesunyian pagi, bahang kepanasan bertakung di pelupuk mata, rumahnya roboh ditelan air.", "Hiperbola: kepiluan kian menggunung.", "Bahasa asing: Bahasa Inggeris, the best men win! Bahasa Jepun, Koi-bito. Bahasa Indonesia, ongkos. Bahasa Arab, Assalamualaikum, bismillah, insya-Allah."], "p": ["Novel ini mengisahkan kehidupan Dahlia, seorang murid yang bijak dan disenangi oleh teman-temannya. Namun, Dahlia menghadapi masalah keluarga sehingga mengganggu tumpuannya terhadap peperiksaan STPM yang bakal didudukinya. Dahlia yang merupakan anak sulung terpaksa memberikan perhatian kepada adik-adiknya setelah pelbagai masalah melanda keluarganya. Ibunya, Saleha dirawat di Hospital Permai kerana mengalami masalah mental. Ayahnya pula dipatuk ular sehingga dimasukkan ke wad selama beberapa hari. Adik lelakinya, Abu Bakar pula terpengaruh dengan kawan-kawan sehingga tidak mahu belajar. Situasi ini telah menyebabkan Dahlia terpaksa keluar dari asrama untuk menjaga adik-adiknya. Tekanan hidup Dahlia semakin bertambah apabila hubungannya dengan Azhari dipandang serong oleh jirannya. Tindakan berani Dahlia terjun ke sungai untuk menyelamatkan Said tidak dihargai, malah dicemuh pula kerana gagal menyelamatkannya. Walau bagaimanapun, Dahlia tetap tabah menghadapi dugaan. Hikmah di atas kesabarannya menghadapi pelbagai dugaan hidup ialah apabila Dahlia dapat melanjutkan pelajaran ke Jepun dan bertunang dengan Azhari."]}, {"li": ["Dimensi Antarabangsa : Faedah Kepada Masyarakat Dunia Dalam Menonton Filem Antarabangsa", "Contoh Karangan Faedah Masyarakat Dunia Menonton Filem Antarabangsa", "mengenali budaya masyarakat asing", "mempelajari teknik perfileman yang baru", "terdedah kepada penggunaan bahasa asing", "membuka dan menambah daya imaginasi", "dapat melihat destinasi-destinasi terkemuka di dunia", "memberi inspirasi kepada penggiat filem"], "p": ["Filem boleh didefinisikan sebagai dokumentari yang memaparkan sesuatu kisah, perkara atau peristiwa sama ada fiksyen atau tidak. Kebanyakan filem yang dihasilkan adalah merupakan adaptasi daripada penulisan buku atau novel kerana telah mendapat kejayaan menarik minat pembaca. Namun begitu,\u00a0 terdapat juga filem yang dihasilkan secara terus ke wayang dan mampu menarik minat penonton. Kerancakan ciptaan teknologi dan gajet telah menjadikan filem sebagai satu hiburan yang gemar dinikmati oleh segnap lapisan masyarakat. Dahulunya, masyarakat perlu hadir ke panggung wayang untuk menonton filem tetapi kini, filem dapat ditonton di mana-mana sahaja asalkan mendapat capaian Internet dan telefon pintar. Kebanyakan masyarakat di Malaysia lebih gemar menonton filem antarabangsa berbanding filem tempatan kerana memberikan cerita yang lebih menarik dan menyeronokkan. Justeru itu, wajar untuk dibincangkan apakah faedah ahli masyarakat sama ada di Malaysia atau negara luar apabila menonton filem antarabangsa?", "Antara faedah yang akan diterima oleh masyarakat apabila menonton filem antarabangsa adalah mengenali seni dan budaya masyarakat asing. Misalnya, filem di negara China kebanyakannya memasukkan elemen seni pertahanan diri mereka ke dalam filem yang bergenre aksi. Selain dapat menghiburkan penonton dengan cerita dan aksi yang menarik, filem tersebut juga dapat memasarkan keindahan seni dan budaya yang mereka miliki. Apabila seni dan budaya tempatan dapat memecah tembok antarabangsa dan digemari oleh bangsa lain, ia akan menambah nilai penghargaan kepada khazanah sesuatu bangsa. Kalau kita boleh lihat, seni pertahanan diri yang dimiliki di rantau Asia Tenggara seperti silat kurang diketengahkan dalam industri perfileman kerana tidak mendapat peluang atau olahan yang menarik. Tetapi silat mendapat tempat dalam bidang sukan dan dipertandingkan di peringkat antarabangsa. Kesannya, menonton filem antarabangsa membuka mata kita kepada seni atau budaya masyarakat lain yang wajar untuk dirai dan dihargai supaya tidak tenggelam dek ditelan zaman.", "Sebagai masyarakat yang berminda kelas pertama, menonton filem antarabangsa dapat membantu kita mempelajari teknik perfileman yang baru. Umum mengetahui industri perfileman di Amerika Syarikat merupakan industri filem terbesar di dunia. Justeru, setiap aspek filem seperti pengolahan cerita, sinematografi dan teknologi yang digunakan adalah pada tahap yang terbaik. Bagi meningkatkan kebolehan industri perfileman tempatan, pembikin filem dan juga masyarakat sebagai penonton boleh mempelajari dan mengadaptasikannya ke layar perak secara domestik. Selain itu, filem antarabangsa juga mempunyai pelbagai variasi dan genre di mana jika diamati pada sudut pandang yang betul, ia dapat memberikan inspirasi yang baharu kepada pengarah dan penerbit filem tempatan. Tuntasnya, filem antarabangsa dapat membantu perkembangan filem tempatan secara teknikal dan masyarakat harus bertindak bijak dengan menyokong usaha dan inisiatif industri filem tempatan yang baik dan mampu bersaing dengan filem antarabangsa yang lain. Bak kata peeibahasa Melayu, hanya jauhari yang mengenal manikam.", "Faedah lain yang akan diperoleh masyarakat apabila menonton filem antarabangsa sama ada di panggung wayang atau ditonton melalui telefon pintar ialah penonton akan terdedah kepada penggunaan bahasa asing. Bahasa merupakan asas komunikasi antara manusia dan berbeza mengikut negara atau rantau di dunia. Apabila satu perbezaan dapat dipelajari dan difahami maka penerimaan pendapat dan juga penyatuan dapat dijalinkan. Dengan kemudahan sari kata yang lazimnya disediakan untuk setiap filem, kita dapat menonton dengan lebih baik dan memahami apa yang cuba disampaikan oleh filem tersebut. Jika ditelusuri, pelbagai filem yang menggunakan bahasa tempatan mereka dan bukannya Bahasa Inggeris mengandungi pelbagai elemen nilai-nilai murni yang tersemat dalam masyarakat tersebut. Misalnya, filem Indonesia yang mengenengahkan elemen puitis dan bahasa dalam bentuk sindiran, nasihat ataupun kata-kata cinta. Persis pepatah Melayu, tidak kenal maka tidak cinta. Intihannya, menonton filem antarabangsa mendedahkan penonton kepada penggunaan bahasa asing yang mempunyai maksud tersurat dan tersirat di mana memberi manfaat kepada kehidupan masyarakat.", "Menambah daya imaginasi seseorang juga antara manfaat yang diterima oleh masyarakat apabila menonton filem antarabangsa. Daya kreativiti dan imaginasi seseorang adalah berbeza dan jika nilai tersebut ditambah dengan bakat dalam membuat filem ia pastinya membuahkan hasil yang menarik. Pembikinan filem memerlukan daya imaginasi kerana pelbagai struktur dan proses perlu dirancang sebelum dilakonkan oleh pelakon dan kemudian direalisasikan dalam bentuk filem. Pada hemat saya, filem bukan sahaj bergantung kepada jalan cerita, pelakon mahupun pengarah. Tetapi ia juga hendaklah mempunyai sinematografi, lokasi penggambaran serta suntingan yang menarik. Bagi menerbitkan filem yang berbeza dan lain daripada filem yang telah sedia ada merupakan cabaran yang tinggi oleh pembikin filem. Maka dengan menonton filem antarabangsa, kita boleh terdedah dengan daya kreativiti pembuat filem di nagara lain dalam berimaginasi di samping menghasilkan kualiti yang tinggi supaya tidak menjadi seperti katak di bawah tempurung. Natijahnya, menonton filem antarabangsa dapat membuka daya imaginasi masyarakat serta penggiat filem tempatan.", "Konklusinya, pelbagai faedah yang dapat digarap jika masyarakat dunia menonton filem antarabangsa yang berlainan bahasa dan bangsa. Perkara ini bukan sahaja memberi nilai kepada industri filem tetapi mampu mempengaruhi sosial masyarakat dunia yang bersatu dalam menikmati hiburan yang dikeluarkan dalam bentuk filem. Tambahan pula, era globalisasi ini merupakan satu kelebihan kepada pembikin filem kerana ia boleh dipasarkan ke seluruh dunia. Semoga industri filem tempatan serta masyarakat menjadi lebih inteligensia dalam pembikinan dan pemilihan filem dimana ia mampu menjadi kebanggaan negara di mata dunia. Jika dahulu kala kita mempunyai seniman agung, P Ramlee yang menghasilkan filem-filem yang malar hijau, sudah pasti satu hari nanti lebih ramai seniman dapat dilahirkan. Kini, kita dapat lihat filem animasi tempatan sebagai salah satu genre yang semakin mendapat perhatian masyarakat tempatan serta dunia. Semoga satu hari nanti semua filem diseluruh pelusuk dunia dapat ditonton dan disiarkan ke seluruh dunia untuk tatapan umum."]}, {"li": ["Langkah-Langkah Persediaan Pelajar Untuk Melanjutkan Pelajaran ke IPT (Institusi Pengajian Tinggi)", "Contoh Karangan Langkah-Langkah Persediaan Melanjutkan Pelajaran ke IPT", "memilih kursus yang diminati dan sesuai", "menganalisis pasaran kerja yang terkini", "memastikan dana yang cukup", "memperlengkap diri dalam aspek seperti kelayakan akademik, penglibatan dalam aktiviti kokurikulum", "melihat kredibiliti dan keboleh pasaran graduan IPT yang dipilih", "menghadiri ceramah atau syarahan oleh graduan IPT berkaitan dengan melanjutkan pelajaran"], "p": ["Pada zaman pascakemerdekaan ini, ia merupakan impian seseorang individu untuk melanjutkan pelajaran ke Institusi Pengajian Tinggi (IPT). Mutakhir ini, impian tersebut merupakan realiti yang menjadi lumrah dek kerana lambakan IPT samada awam mahupun swasta telah dibangunkan seperti cendawan tumbuh selepas hujan. Rentetan itu, ramai lepasan sekolah menengah berlumba-lumba untuk mendapatkan tempat dalam IPT kerana mereka dijanjikan pekerjaan dan pendapatan yang stabil sekiranya mempunyai sijil ijazah apabila melangkah masuk ke alam pekerjaan kelak. Namun begitu, negara kita tidak bersedia dengan baik dan menyebabkan pengangguran lepasan IPT ini bertambah. Oleh itu, pelajar-pelajar yang berhasrat untuk melanjutkan pelajaran seharusnya mengenal pasti langkah persediaan sebelum melanjutkan pelajaran ke IPT.", "Langkah pertama adalah dengan memilih kursus atau bidang pelajaran yang diminati dan sesuai dengan pelajar. Langkah ini penting disebabkan ramai di antara pelajar yang tidak berjaya menghabiskan pengajian mereka kerana mereka tidak berminat akan kursus yang diambil. Perkara ini adalah mustahak kerana dengan minat, ia akan membantu para pelajar untuk fokus dan lebih menghayati atau mendalami subjek-subjek yang dipelajari. Sebagai contoh, pelajar lebih meminati bidang kesenian tetapi mengambil jurusan kejuruteraan maka ia memerlukan usaha yang lebih bagi pelajar tersebut untuk melepasi ujian dan mendapatkan ijazah. Pelajar perlu lebih mengenali diri dan kemampuan masing-masing agar tidak mensia-siakan masa dan peluang apabila melanjutkan pelajaran kelak. Ibu bapa dan keluarga seharusnya memberi sokongan moral kepada ahli keluarga yang berhasrat untuk melanjutkan pelajaran ke IPT dalam bidang pilihan mereka demi kebaikan\u00a0 bersama di masa hadapan.", "Selain itu, pelajar juga perlu bertindak rasional dalam membuat keputusan yang menentukan masa hadapan pelajar-pelajar. Sebelum memohon untuk melanjutkan pelajaran pelajar hendaklah menganalisis pasaran kerja yang terkini supaya jurusan yang diambil oleh para pelajar menjanjikan peluang pekerjaan sejurus selepas menamatkan pengajian. Kita boleh menyaksikan hari ini bahawa kadar pengangguran graduan lepasan IPT semakin tinggi dan membimbangkan. Ramai dalam kalangan mereka terpaksa lari daripada bidang pelajaran mereka untuk mencari pekerjaan dek kerana tekanan ekonomi hari ini. Justeru, pelajar yang baru berhasrat untuk melanjutkan pelajaran dinasihatkan supaya memilih jurusan yang sejajar dengan permintaan ekonomi negara khususnya dan dunia amnya. Revolusi Industri 4.0 yang menjadi polemik negara hari ini harus disokong oleh pelajar dengan memilih bidang teknologi dan kemahiran yang menjamin pengajian pelajar di peringkat tinggi merupakan tindakan yang tidak sia-sia.", "Langkah seterusnya dalam persediaan melanjutkan pelajaran ke IPT adalah dengan memastikan pelajar mempunyai dana yang cukup. Kita tidak boleh menafikan dana yang banyak diperlukan apabila melanjutkan pelajaran ke IPT. Kos-kos seperti yuran pengajian, yuran asrama dan duit belanja untuk makan dan minum harus ditanggung pelajar sepanjang tempoh pengajian di IPT. Namun begitu pelbagai inisiatif boleh dilakukan oleh para pelajar untuk mendapat suntikan bantuan dalam bentuk kewangan apabila melanjutkan pelajaran. Permohonan biasiswa adalah alternatif terbaik dalam memastikan pelajar dapat menyelesaikan yuran pengajian di samping mendapat keputusan yang terbaik dalam pengajian masing-masing sebagai syarat untuk mendapatkan tajaan biasiswa. Bukan sahaja dapat melangsaikan hutang pengajian tanpa perlu mengeluarkan duit sendiri malahan pelajar berpeluang besar dalam alam pekerjaan kerana diiktiraf sebagai penerima penajaan biasiswa.", "Dalam pada itu, langkah utama yang perlu digarap oleh para pelajar adalah dengan memperlengkap diri dalam aspek seperti kelayakan akademik dan penglibatan dalam aktiviti kokurikulum. Ini merupakan syarat umum bagi seorang pelajar untuk melanjutkan pelajaran ke peringkat yang lebih tinggi. Jika para pelajar berminat untuk menjadi seorang yang bekerja dalam golongan profesional seperti doktor, arkitek, mahupun penjawat awam kerajaan, pelajar perlu mempunyai kelayakan akademik yang terbaik dan cemerlang kerana ia menunjukkan kemampuan diri para pelajar dalam mempelajari sesuatu dan kesungguhan yang dimiliki. Penglibatan yang aktif dalam kokurikulum pula mencerminkan keperibadian pelajar-pelajar. Syarat-syarat ini penting bagi IPT dan majikan diwaktu kelak untuk menilai kebolehan dan nilai unik yang terdapat dalam diri pelajar masing-masing. Intihannya, pelajar hendaklah sentiasa menambah nilai kemahiran diri dalam pelbagai aspek supaya kelak menjadi nilai yang berguna dalam mengejar cita-cita.", "Secara tuntas, kita dapat lihat langkah-langkah yang perlu diambil oleh pelajar dalam persediaan melanjutkan pelajaran ke IPT. Persediaan fizikal dan mental merupakan persediaan yang paling asas yang juga mustahak untuk dipastikan oleh pelajar apabila melanjutkan pelajaran supaya tidak menghadapi kejutan budaya dan berputus asa dalam mengejar cita-cita yang mulia ini. Pihak kerajaan melalui Kementerian Pendidikan Malaysia seharusnya\u00a0menggabung jalinkan elemen dalam memastikan pelajar berpeluang untuk melanjutkan pelajaran dan seterusnya berjaya mendapatkan pekerjaan sejurus tamat pengajian di IPT. Pelajar perlu dibimbing oleh ibu bapa dan guru dalam melakukan pilihan terbaik supaya mereka dapat menambahkan potensi diri mereka dan kemudian menjadi pemangkin kepada kemajuan ekonomi negara di masa hadapan. Senario ini persis dengan peribahasa Melayu yakni, di mana ada kemahuan, di situ pasti ada jalan."]}, {"li": ["Kepentingan Bimbingan Dan Kaunseling Di Sekolah", "Contoh Karangan Peranan Unit Bimbingan Dan Kaunseling Di Sekolah", "Menyediakan khidmat nasihat kepada pelajar", "Membantu murid meningkatkan nilai dalam diri", "Membantu menyelesaikan masalah yang dihadapi murid di sekolah", "Memberikan bimbingan kerjaya"], "p": ["Setiap institusi pendidikan di dalam negara mempunyai unit bimbingan dan kaunseling. Pada hemah saya, unit ini adalah penting untuk diwujudkan di setiap sektor kerana kita memerlukan bimbingan dan kaunseling tanpa mengira usia. Apatah lagi di institusi pendidikan seperti sekolah yang menjadi alma mater kepada ahli masyarakat yang muda-mudi. Dengan peningkatan permasalahan sosial dalam kalangan pelajar pada masa ini, unit bimbingan dan kaunseling di setiap sekolah mempunyai obligasi yang ulung agar generasi muda dapat dibentuk dengan keperibadian yang baik. Saya menegaskan kita perlu memegang kepada peribahasa Melayu, ingat antara belum kena, hemat antara belum habis. Oleh itu, wajar untuk kita kupas satu per satu akan tanggungjawab unit bimbingan dan kaunseling di sekolah supaya memberi faedah kepada semua.", "Fungsi utama unit bimbingan dan kaunseling di sekolah adalah untuk menyediakan khidmat nasihat kepada pelajar. Guru-guru merupakan golongan manusia yang lebih tua berbanding kumpulan pelajar dan sudah lama makan garam. Disebabkan itu, pelajar memerlukan nasihat yang bermanfaat daripada guru yang mempunyai pengalaman hidup lebih lama berbanding pelajar mereka. Tetapi ia tidak membawa maksud bahawa setiap nasihat guru adalah betul dan perlu diikuti oleh pelajar. Mereka hanya perlu membimbing dan memberikan contoh atau senario yang bakal berlaku sekiranya pelajar membuat pilihan untuk melakukan sesuatu. Pelajar pula perlu bersikap terbuka dalam menerima nasihat guru dengan membuang keruh dan mengambil yang jernih. Misalnya pelajar mempunyai masalah untuk memakai pakaian sekolah dengan kemas, guru hendaklah menasihati mereka bahawa pakaian beruniform perlu dibiasakan sejak sekolah kerana kelak apabila bekerja kita sudah biasa kelihatan kemas dan selesa dengan pemakaian tersebut. Intihannya, penjelasan dan kata-kata hikmah daripada guru dapat membantu murid.", "Selain itu, fungsi unit bimbingan dan kaunseling di sekolah adalah untuk membantu murid meningkatkan nilai dalam diri masing-masing. Pelajar yang berumur setahun jagung mungkin tidak mengetahui potensi diri mereka. Maka guru-guru dan ibu bapa seharusnya berperanan dalam mencungkil setiap potensi yang dimiliki oleh pelajar supaya mereka dapat bersedia demi masa hadapan mereka. Nilai tambah pada diri pula boleh dipupuk oleh unit bimbingan dan kaunseling sekolah dengan menganjurkan kem motivasi atau program-program yang berkaitan. Perkara ini dapat membantu membina disiplin dan jati diri pelajar supaya cekal dan kekal berusaha untuk mencapai kejayaan dalam apa bidang sekali pun. Situasi ini perlu dikaitkan dengan pelajar yang tidak gemar dalam bidang akademik kerana mereka menganggap diri mereka gagal. Sebaliknya, pelbagai perkara yang mereka boleh ceburi seperti bidang sukan untuk berjaya dan mendapat karier kerjaya yang stabil pada masa hadapan. Persis kata peribahasa belakang parang pun kalau diasah nescaya tajam.", "Fungsi lain unit bimbingan dan kaunseling di sekolah ialah membantu menyelesaikan masalah yang dihadapi oleh murid di sekolah. Antara situasi yang sering berlaku adalah tidak dapat fokus ketika belajar atau tidak selesa bergaul dengan rakan sekelas. Justeru, guru yang berkhidmat di bahagian bimbingan dan kaunseling hendaklah mudah didekati oleh pelajar supaya mereka dapat meluahkan masalah yang dihadapi. Setelah menerima aduan pelajar, maka guru boleh menyiasat dan melaksanakan tindakan yang terbaik bagi setiap pihak tanpa perlu sebarang pergaduhan antara anak murid dan juga melibatkan pihak pentadbiran sekolah. Selain itu, terdapat pelajar yang mempunyai masalah keluarga sehingga menjejaskan prestasi di sekolah. Tetapi dengan bimbingan dan kaunseling yang bersesuaian oleh guru, pelajar tersebut mampu untuk mencapai kecemerlangan di sekolah walaupun tanpa sokongan keluarga. Permasalahan murid mungkin membebankan sesetengah guru dan di sinilah unit bimbingan dan kaunseling di sekolah perlu memainkan peranan yang penting.", "Akhir sekali, unit bimbingan dan kaunseling di sekolah mempunyai obligasi dalam memberikan bimbingan kerjaya kepada murid-murid. Dalam mendepani zaman yang penuh daya saing ini, ramai pelajar yang mempunyai tekanan serta bingung dengan laluan kerjaya yang bakal mereka ambil. Dengan masalah ekonomi dan pandemik yang melanda dunia, mereka seolah-olah seperti layang-layang yang terputus talinya. Guru kaunseling boleh membimbing pelajar dengan menyesuaikan minat pelajar dengan peluang kerjaya yang ada pada masa kini. Pelajar juga harus diingatkan bahawa tiada jalan mudah untuk mencapai kejayaan seperti yang dimomok-momokan di media arus perdana atau media sosial. Bak kata peribahasa Melayu, berakit-rakit ke hulu, berenang-renang ke tepian; bersakit-sakit dahulu, bersenang-senang kemudian. Dengan bimbingan yang betul, pelajar dapat memastikan mereka fokus kepada bidnag pengajian yang akan digunakan kelak dalam\u00a0 kerjaya mereka.", "Sebagai kesimpulan, unit bimbingan dan kaunseling di sekolah memainkan peranan yang penting buka sahaja dari aspek pelajar di sekolah malah dalam membentuk anggota masyarakat. Kita seharusnya menghormati dan meraikan para guru yang banyak berkorban dan melayan kita seperti anak-anak mereka sendiri. Ibarat kata-kata cendiakawan, guru merupakan lilin kepada murid-murid yang menyuluhkan cahaya kepada jalan yang bakal dilalui oleh pelajar. Pihak berkuasa seharusnya memantapkan lagi unit bimbingan dan kaunseling bukan sahaja pada sektor pendidikan tetapi kepada semua sektor di dalam negara supaya kita dapat membantu individu yang memerlukan motivasi dalam mendepani dugaan atau cabaran yang menguji kehidupan masing-masing. Sekiranya setiap di antara kita dibekalkan dengan motivasi dan iltizam yang tinggi, pastinya masyarakat berminda kelas pertama dapat dihasilkan seterusnya membawa negara ke arah kemajuan sejagat."]}, {"li": ["Cara-Cara Untuk Menjaga Kebersihan Sungai", "Contoh Karangan\u00a0Usaha-Usaha Menjaga Kebersihan Sungai", "memupuk kesedaran masyarakat dalam kepentingan memelihara sungai", "pemerkasaan penguatkuasaan undang-undang", "memastikan pembangunan secara lestari diasimilasikan", "mewartakan sungai sebagai pusat komuniti", "peranan media massa dalam menyedarkan masyarakat", "mengutip cukai daripada perusahaan yang menggunakan sumber air sungai dan menggunakan hasil kutipan ke arah kebersihan sungai."], "p": ["Pernahkah anda membayangkan jika oksigen dalam udara yang kita nikmati hari ini lesap begitu sahaja? Sudah tentu kita tidak mampu untuk hidup kerana ia merupakan nadi utama dalam kehidupan kita sebagai manusia. Demikian juga sungai-sungai yang mengalir di kaki-kaki gunung yang semakin diancam pencemaran akibat perbuatan manusia demi mengejar keuntungan tanpa mempertimbangkan kesan terhadap perbuatan mereka. Sungai merupakan sumber utama kehidupan jika kita lihat pada sejarah ketamadunan di Mesir apabila Sungai Nil menjadi sumber ekonomi, jalan pengangkutan dan sumber tenaga mereka. Alangkah ruginya kita dengan kemajuan teknologi dan kemampuan manusia hari ini jika tidak dimanfaatkan ke arah memelihara dan menggunakan khazanah alam ini untuk faedah bersama. Oleh itu, mustahak untuk kita mengenal pasti usaha-usaha untuk menjaga kebersihan sungai kita supaya tidak terlambat persis peribahasa Melayu, sesal dulu pendapatan, sesal kemudian tiada berguna.", "Prakarsa utama dalam memastikan kebersihan sungai secara khusus dan kebersihan alam sekitar secara amnya adalah dengan memupuk kesedaran masyarakat terhadap kepentingan memelihara sungai. Langkah untuk membuka mata setiap ahli masyarakat tentang kebersihan sungai tidaklah mustahil kerana ianya bermula daripada diri kita sendiri. Jika kita melakukan sebarang aktiviti di kawasan sungai seperti memancing atau hanya melewati kawasan sungai, kita hendaklah memastikan tiada sampah atau ia dibuang dengan betul ke dalam tong sampah yang disediakan. Jika tiada kemudahan untuk membuang sampah, kita perlu bertanggungjawab sepenuhnya untuk memastikan sampah yang kita hasilkan dibuang ke tempat yang betul. Ini adalah senario utama di negara kita di mana masih terdapat sampah sarap yang terapung-apung di sungai sehinggakan pihak berkuasa terpaksa berbelanja besar untuk membuat pusat tapisan sampah di sungai-sungai yang kritikal tahap pencemarannya. Jika setiap anggota msyarakat menitipkan sifat sayang akan kebersihan sungai dan kawasan sekitarnya, sudah pasti tiada pencemaran berlaku dan sungai kita mampu menjadi seperti sungai-sungai di negara Jepun dan Korea Selatan.", "Pada masa yang sama, pemerkasaan penguatkusaan undang-undang oleh pegawai kerajaan atau pihak berkuasa wajar dilakukan. Pemantauan yang kerap dalam melihat kebersihan sungai serta penggunaan tahap kebersihan yang lebih tinggi dalam analisis kebersihan air di sungai adalah inisiatif yang terbaik. Peribahasa Melayu berkata, menyeluk pekasam biar sampai ke pangkal lengan persis senario dalam memastikan kebersihan sungai kita dimana tahap kebersihan optimum hendaklah menjadi kayu pengukur supaya pencemaran dapat dielakkan dan simbiosis ekosistem semula jadi terjamin. Sungai yang bersih berpotensi besar sebagai sumber air mentah dan membolehkan aktiviti ekonomi seperti penternakan ikan, aktiviti sukan dan riadah dijalankan dengan baik tanpa risiko pencemaran. Justeru, tindakan yang tegas dan pantas perlu dilaksanakan pihak berkuasa sekiranya berjaya menangkap individu atau kumpulan yang melakukan aktiviti pencemaran di mana kebersihan sungai terjejas seterusnya boleh mengakibatkan pelbagai masalah lain. Integriti dan komitmen daripada pihak berkuasa juga perlu dititikberatkan agar masalah seperti rasuah tidak berlaku sekaligus mengancam kepercayaan terhadap organisasi yang sepatutnya menunaikan amanah rakyat.", "Di samping itu, kebersihan sungai di negara kita terancam kerana kerancakkan pembangunan yang tidak terurus dengan baik. Kemajuan pembangunan adalah kepentingan hakiki negara namun jika ia memudaratkan alam semula jadi yang menjejaskan ekosistem kehidupan persekitaran kita maka ia perlu dilaksanakan dengan lestari. Mutakhir ini, pelbagai inisiatif dapat dilakukan dalam memastikan pembangunan secara lestari menjadi realiti dan kebersihan sungai dapat dijamin. Perancang bandar dan desa yang bertanggungjawab dalam bidang ini seharusnya memastikan pembinaan kawasan industri dan pertanian tidak terletak berdekatan dengan sungai. Hal ini kerana kecuaian atau sikap tidak bertanggungjawab pengusaha kilang atau ladang membuatkan mereka untuk membuang sisa toksik daripada produk mereka ke dalam sungai tanpa perlu melibatkan kos. Kejadian pencemaran sungai di Sungai Kim Kim, Pasir Gudang perlu menjadi titik tolak dalam memastikan sisa toksik industri dilupuskan dengan cara yang betul. Pembangunan lestari bukan sahaja memberi faedah kepada manusia dari sudut pembangunan malah memelihara ekosistem alam semula jadi dimana kita juga bakal mendapat manfaat daripada inisiatif ini.", "Akhir sekali, usaha yang dapat dilaksanakan dalam memastikan kebersihan sungai dijaga adalah dengan mewartakan sungai sebagai pusat komuniti. Menurut\u00a0Jabatan Alam Sekitar Malaysia (JAS), terdapat sebanyak 185 lembangan sungai di Malaysia dan jika setiap satu daripadanya dijadikan sebagai \u201canak angkat\u201d kepada Pihak Berkuasa Tempatan (PBT) di seluruh negara ia dapat membantu mengubah imej sungai di negara kita. Konsep anak angkat ini menunjukkan kesungguhan pihak berkuasa dalam memastikan kebersihan sungai dipulihara dan mengangkat semula potensi sungai sebagai sumber ekonomi masyarakat setempat. Dengan campurtangan pihak berkuasa dan bantuan daripada sektor swasta, insentif untuk memastikan inisiatif penjagaan kebersihan sungai dapat disalurkan secara terus dan disaksikan sendiri oleh penduduk setempat. Sekiranya berjaya, masyarakat dapat memanfaatkan sepenuhnya sungai yang bersih dan bakal menarik kehadiran pelancong asing dalam menikmati keindahan sungai di samping melihat hidupan akuatik dengan kejernihan air sungai yang dimiliki. Intihannya, pengurusan secara langsung daripada pihak yang berkuasa dan mampu akan memastikan impian dalam memastikan setiap sungai di dalam negara mencapai tahap kebersihan yang diidamkan tercapai di suatu masa kelak.", "Tuntasnya, pelbagai usaha boleh dilaksanakan smua pihak dalam memastikan kebersihan sungai-sungai kita terjaga. Dek kerana kerakusan manusia mengejar kekayaan tanpa memikirkan akibatnya kita akan kehilangan khazanah alam yang merupakan nadi kehidupan hampir seluruh makhluk di dunia ini. Segala usaha mungkin akan mengambil masa, tetapi sekiranya ada keazaman dan perancangan yang rapi, ia pasti dapat dilaksanakan dengan baik.\u00a0 Semuanya bergantung kepada kerjasama dari semua pihak iaitu pihak kerajaan yang mempunyai kuasa dan sumber kewangan, masyarakat yang memberi sumbangan sumber manusia dan pihak individu yang memberi tenaga dan idea. Jika sokongan dan dorongan yang padu diberikan daripada akar umbi, maka tidak mustahil program memelihara kebersihan sungai daripada tercemar untuk berjaya. Senario ini persis dengan peribahasa Melayu, yakni\u00a0 bulat air kerana pembentung, bulat manusia kerana muafakat."]}, {"li": ["Langkah-Langkah Mengatasi Kesan Pemanasan Global", "Contoh Karangan Langkah-Langkah Mengurangkan Kesan Pemanasan Global", "Menggunakan sumber tenaga yang boleh diperbaharui", "Pembangunan lestari", "Menanam pokok dengan lebih banyak", "Mengamalkan kitar semula", "Mendidik tentang kesan pemanasan global", "Penguatkuasaan undang-undang"], "p": ["Prakarsa utama yang perlu dilaksanakan secara menyeluruh adalah penggunaan sumber tenaga yang boleh diperbaharui. Kebanyakan sumber tenaga yang digunakan untuk menjana tenaga elektrik hari ini adalah berasaskan arang batu dimana penghasilannya memerlukan penggunaan haba yang banyak. Disebabkan kosnya yang rendah, kebanyakan negara masih lagi bergantung kepada sumber tenaga yang menyumbang kepada pemanasa global ini. Justeru, pelbagai kajian dan perkembangan telah dilakukan oleh ahli pemikir dan pucuk pangkalnya, perlaksanaan menggunakan sumber tenaga yang boleh diperbaharui di sesebuah negara bergantung kepada pembuat polisi negara tersebut. Sumber tenaga baharu seperti tenaga solar, angin dan hidro-elektrik adalah sumber yang kekal dan mampu untuk digunakan sepanjang masa tanpa menghasilkan sisa-sisa yang mencemar alam sekitar. Kesannya, pemanasan global dapat dikurangkan dalam kadar yang drastik jika kebanyakan negara mengubah sistem sumber tenaga mereka kepada sumber tenaga yang boleh diperbaharui.", "Selain itu, setiap pembangunan yang bakal atau sedang dilaksanakan hendaklah dibangunkan secara lestari. Pembangunan lestari adalah prinsip penganjuran untuk memenuhi matlamat pembangunan manusia pada masa yang sama mengekalkan keupayaan sistem semula jadi untuk menyediakan sumber asli dan perkhidmatan ekosistem berdasarkan ekonomi dan masyarakat. Hal ini bersangkut-paut dengan pemanasan global yang semakin kritikal jika kita tidak bertindak. Persis kata mutiara, mencegah lebih baik daripada merawat.\u00a0 Sebagai contoh, pemaju dan agensi pembinaan perlu mengetengahkan bahan binaan yang menggunakan bahan organik dan kitar semula. Tambahan pula, binaan bangunan baharu harus dibina dengan pengudaraan yang semula jadi serta memperuntukkan kawasan atau tempat untuk menanam pokok atau menjalankan pertanian bandar. Langkah-langkah yang dianggap remeh ini adalah penting bagi menyumbang kepada mengurangkan kesan pemanasan global terhadap alam sekitar yang kita nikmati dini hari.", "Seterusnya, langkah bagi mengurangkan kesan pemanasan global adalah dengan menanam pokok dengan lebih banyak. Sejak dua tiga dekad yang lepas, kerakusan manusia menebang pokok dan menjarah bukit-bukau tanpa memikirkan kesannya pada masa kini. Sebagai manusia, kita perlu sentiasa maju ke hadapan tetapi pada alaf baharu ini kita perlu sedar dan menitik beratkan pelbagai aspek terutamanya alam sekitar. Justeru, sekiranya sesebuah pembangunan itu berlaku sehingga memerlukan pembalakan dan penghapusan hutan, langkah alternatif perlu dilaksanakan bagi mengganti sumber alam yang dimusnahkan. Oleh itu, penanaman semula di hutan-hutan yang terlibat dengan pembalakan perlu dijalankan dengan optimum dan berkesan. Bagi penduduk kawasan bandar pula, pelbagai alternatif seperti pertanian bandar yang membolehkan anda bercucuk tanam di halaman rumah sendiri. Pokok merupakan ciptaan tuhan yang bernilai dan kita tidak mampu menciptakan hasil yang sama sepertimana pokok berfungsi. Oleh itu, kempen penanaman pokok perlu diperluas dan dilaksanakan dengan lebih kerap.", "Akhir sekali, kesan pemanasan global dapat dikurangkan sekiranya kita mengamalkan kitar semula. Pertumbuhan penduduk dan pengguna yang semakin menambah permintaan pengeluaran produk baharu dari hari ke hari perlu dibendung. Hampir keseluruhan produk yang kita gunakan hari ini seperti pakaian, gajet dan sumber tenaga menyumbang kepada pemanasan global dalam proses pembuatan. Amalan kitar semula dapat menyelamatkan sumber seperti pokok yang dibazirkan semata-mata untuk menghasilkan pakaian yang dipakai setahun sekali. Pelbagai jenama besar seperti pengeluar jenama kasut antarabangsa, Adidas dan Nike telah pun menjalankan penyelidikan bagi menghasilkan kasut dan produk mereka daripada barangan kitar semula. Langkah ini secara tidak langsung membuka mata masyarakat yang berpandangan sarwa terhadap isu pemanasan global dan alam sekitar."]}, {"li": ["Kebaikan Amalan Makan Bersama Seisi Keluarga", "Contoh Karangan Kelebihan Dan Kebaikan Amalan Makan Bersama Keluarga", "meningkatkan disiplin dan adab ketika makan", "mengeratkan hubungan kekeluargaan", "meningkatkan tahap komunikasi dalam sesebuah keluarga", "mendedahkan tentang kepentingan pemakanan seimbang", "memuji anak-anak"], "p": ["Budaya makan bersama-sama dengan keluarga kini semakin kurang diamalkan. Dalam kehidupan manusia yang berkeluarga, waktu makan merupakan masa yang paling istimewa dapat dilakukan sekiranya ada perancangan yang teliti. Hal ini telah diperjelaskan oleh William J. Siegel, iaitu manusia tidak merancang untuk gagal, tetapi sebenarnya mereka gagal untuk merancang. Meluangkan masa makan bersama-sama dengan keluarga sekurang-kurangnya sekali sehari memberikan kesan besar kepada kesejahteraan minda dan emosi anak-anak. Oleh itu, ibu bapa perlulah membentuk budaya makan di rumah. Galakan agar setiap ahli keluarga duduk bersama-sama di meja makan perlulah diberi keutamaan. Malangnya, budaya makan bersama-sama keluarga yang menjadi teras ikatan kekeluargaan semakin dipinggirkan. Anak-anak pada zaman sekarang makan tanpa mengikut waktu makan yang sepatutnya.\u00a0Memang tidak dapat dinafikan bahawa amat sukar untuk mencari masa makan bersama, terutamanya pada waktu siang namun kita boleh berkumpul sekeluarga pada waktu makan malam. Punca utama yang dikenalpasti fenomena ini berlaku kerana bersikap mementingkan diri sendiri bagai \u201cenau dalam belukar, melepaskan pucuk masing-masing\u201d dalam menggalakkan anak-anak makan bersama-sama. Lazimnya, kebaikan makan bersama dengan keluarga sememangnya tiada penghujungnya untuk dibincangkan.", "Pertama sekali, manfaat utama apabila sesebuah keluarga dapat makan bersama-sama ialah budaya ini dapat meningkatkan disiplin dan adab ketika makan dalam ahli keluarga. Hal ini dikatakan demikian kerana adab ketika di meja makan kini semakin hilang dalam kalangan generasi muda. Anak-anak pula lebih gemar menikmati makanan sambil menonton televisyen atau mendengar muzik. Anak-anak pula akan tergesa-gesa untuk menghabiskan makanan bagi mengejar rancangan hiburan masing-masing yang tiada penghujungnya. Oleh itu, ibu bapa sewajarnya menetapkan disiplin atau adab di meja makan.\u00a0Ketika makan bersama, ibu bapa dapat menunjukkan tabiat pemakanan yang baik supaya boleh menjadi teladan atau ikutan anak-anak. Ibu bapa boleh mengajar anak-anak untuk menyediakan hidangan, membasuh pinggan mangkuk dan mengemas meja apabila selesai makan. Kesannya, didikan ini akan menyebabkan ibu bapa akan pulang ke rumah untuk makan bersama dengan anak-anak. Selain itu, kelazatan dan kebersihan makanan serta minuman tersebut akan terjamin. Tambahan pula, kesihatan dengan makan bersama-sama keluarga dapat ditingkatkan. Pepatah Melayu ada menyatakan bahawa \u201cmencegah lebih baik daripada mengubatinya\u201d dalam soal pengambilan makanan ini. Hakikatnya, makan bersama dengan keluarga mampu membentuk adab sopan anak-anak demi menjadikan mereka anggota masyarakat yang berhemah dalam soal pemakanan.", "Selain peningkatan disiplin dan adab ketika makan, budaya makan bersama-sama juga dapat mengeratkan hubungan kekeluargaan yang semakin renggang pada masa kini dek kesibukan dunia. Hal ini begitu kerana waktu makan ialah masa yang berkualiti, tenang dan menyeronokkan. Dengan demikian, ibu bapa boleh berinteraksi sambil berbual dengan anak-anak ketika makan. Ada kalanya anak-anak mempunyai pandangan negatif terhadap ibu bapa. Oleh yang demikian, ibu bapa boleh menjadikan masa makan sebagai masa yang terbaik untuk memuji anak-anak.\u00a0Mereka boleh berterima kasih kepada perlakuan baik atau kerajinan mereka dalam membantu keluarga dan belajar. Selain itu, ibu bapa dan anak-anak boleh berbincang tentang sesuatu perkara yang menggembirakan atau menyedihkan yang telah berlaku dalam tempoh masa yang terdekat. Ibu bapa juga boleh bertanya tentang masalah yang dihadapi sama ada masalah peribadi ataupun masalah pembelajaran mereka. Perbincangan ketika masa makan juga dapat melatih anak-anak berfikir dan bertutur kerana perbualan panjang antara ibu bapa dengan anak-anak pasti berlaku.Tamsilnya, anak-anak dapat belajar perkataan baharu yang diperoleh ketika perbualan di meja makan. Selain itu, keakraban hubungan antara anggota keluarga akan terjalin. Keakraban hubungan ini memberikan kesan besar kepada kehidupan anak-anak dan akan mempengaruhi tabiat makan mereka. Tegasnya, makan bersama-sama dengan keluarga perlu menjadi amalan dalam masyarakat kita. Amalan ini mampu membentuk adab sopan anak-anak demi menjadikan mereka anggota masyarakat yang berhemah. Untuk menjadi lebih menyeronokkan, ahli-ahli keluarga boleh memasak bersama-sama untuk menyediakan makanan. Anak-anak boleh membantu mengupas bawang dan memotong sayur. Dengan itu, ibu bapa dapat mengesan pergerakan harian anak-anak jika mereka sentiasa bersama. Kemungkinan anak-anak untuk terbabit dalam gejala sosial dapat dikurangkan. Seterusnya, rumah akan dijadikan tempat yang menyeronokkan untuk tinggal dengan lebih lama. Tradisi makan bersama-sama ini dapat mengekalkan institusi keluarga daripada runtuh. Benarlah orang cerdik pandai berkata bahawa \u201cRumahku Syurgaku\u201d dapat disemai dalam diri anak-anak. Sesungguhnya, makan bersama-sama ini dapat melahirkan suasana yang aman damai dan harmoni.", "Budaya makan bersama-sama jika diamalkan secara rutin dalam aktiviti harian keluarga akan dapat meningkatkan tahap komunikasi dalam sesebuah keluarga. Hal ini kerana, waktu makan ialah masa yang berkualiti, tenang dan menyeronokkan. Ketika makan, ibu bapa boleh berinteraksi dengan anak-anak. Ibu bapa mesti meluangkan masa makan bersama dengan anak sekurang-kurangnya lima kali seminggu dalam meningkatkan komunikasi.\u00a0Antara topik yang boleh dibincangkan ialah peristiwa menarik di sekolah, perkara yang menggembirakan atau menyedihkan anak-anak atau rakan-rakan rapat mereka. Selain itu, meja makan ialah tempat yang sempurna untuk berbincang mengenai hal atau sesuatu yang berlaku dalam kehidupan setiap anggota keluarga. Oleh hal demikian, ibu bapa boleh berkongsi perbualan dengan ahli keluarga yang lain. Ketika berbual-bual ini maka suasana ini akan memberi kesempatan berkomunikasi kepada mereka. Hal ini juga membolehkan anak-anak memerhatikan kelakuan orang lain, khususnya perbuatan yang positif akan dijadikan contoh dan panduan untuk mengharungi hidup yang semakin mencabar di luar sana. Sekiranya komunikasi dua hala dapat dilakukan dengan berhemah maka sudah tentu tradisi makan bersama-sama ini dapat menjalin ikatan dan perhubungan mesra antara satu sama lain.\u00a0Secara tidak langsung, ibu bapa juga dapat mengesan pergerakan harian anak-anak, terutamanya yang sudah masuk usia remaja. Pepatah Melayu ada menyebut bahawa hubungan \u201cbagai aur dengan tebing\u201d dapat diterapkan dalam institusi keluarga yang seterusnya akan membentuk keharmonian keluarga itu sendiri.\u00a0Kajian juga menunjukkan lebih kerap keluarga makan bersama, lebih rendahlah kemungkinan anak-anak untuk terbabit dalam gejala sosial seperti merokok, mengambil minuman keras, penyalahgunaan dadah, dan pergaulan bebas. Pendek kata, makan bersama dengan keluarga merupakan satu wahana ataupun kaedah komunikasi yang lebih canggih dalam pembentukan institusi keluarga yang mapan.", "Kebaikan seterusnya, amalan makan bersama-sama keluarga ialah aktiviti ini dapat mendedahkan anak-anak tentang kepentingan pemakanan seimbang yang menjadi tunjang kesihatan diri. Hal ini disebabkan anak-anak lebih mengutamakan pemakanan ringan ataupun makanan segera sebagai menu makanan utama mereka. Anak-anak juga perlu tahu bahawa pengambilan buah-buahan, sayuran dan makanan yang ada nutrien patut lebih kerap diambil dalam sajian makanan harian. Oleh sebab itu, anak-anak akan memilih makanan yang lebih menyihatkan ketika mereka makan bersama. Seterusnya, anak-anak akan kurang mengambil makanan goreng, lemak tepu dan pengambilan minuman manis. Tradisi makan bersama-sama ini akan dapat menunjukkan cara pengambilan makanan yang sihat dijadikan keutamaan. Sebagai kesannya, anak-anak dan ahli keluarga akan melebihkan pengambilan makanan berserat dan menyihatkan. Secara tidak langsung, pemakanan yang sihat dapat menurunkan kadar masalah obesiti dalam kalangan anak-anak. Ibu bapa mestilah menunjukkan cara pemakanan yang sihat kepada anak-anak kerana mereka merupakan uswatun hasanah yang paling rapat dengan anak-anak. Jelaslah bahawa, ibu bapa sebagai pemimpin sesebuah keluarga perlu memastikan anak-anak membuat pilihan yang baik tentang pemakanan apabila makan bersama-sama.", "Ada kalanya anak-anak mempunyai pandangan negatif terhadap ibu bapa. Oleh yang demikian, ibu bapa boleh menjadikan masa makan sebagai masa yang terbaik untuk memuji anak-anak. Mereka boleh berterima kasih kepada perlakuan baik atau kerajinan mereka dalam membantu keluarga dan belajar. Perbincangan ketika masa makan juga dapat melatih anak-anak berfikir dan bertutur kerana perbualan panjang antara ibu bapa dengan anak-anak pasti berlaku. Tamsilnya, anak-anak dapat belajar perkataan baharu yang diperoleh ketika perbualan di meja makan. Selain itu, keakraban hubungan antara anggota keluarga akan terjalin. Keakraban hubungan ini memberikan kesan besar kepada kehidupan anak-anak dan akan mempengaruhi tabiat makan mereka. Tegasnya, makan bersama-sama dengan keluarga perlu menjadi amalan dalam masyarakat kita. Amalan ini mampu membentuk adab sopan anak-anak demi menjadikan mereka anggota masyarakat yang berhemah.", "Sudah terang lagi bersuluh bahawa kebaikan dengan mengamalkan tabiat makan bersama-sama keluarga adalah tidak ternilai harganya. Ibu bapa terutamanya perlu menjadikan tradisi makan bersama-sama keluarga menjadi agenda dan keutamaan dalam hidup kita seharian. Bill Gates ada berkata bahawa sekiranya kita tidak mahu berubah, sedangkan orang lain sudah berubah sebenarnya kita belum berubah. Oleh hal demikian, setiap ahli keluarga mesti mengamalkan tabiat makan bersama-sama dalam keluarga mereka. Pepatah Melayu juga ada menyebut bahawa \u201ckalau tidak dipecahkan ruyung, manakan dapat sagunya\u201c. Dalam erti lain, budaya makan bersama-sama ini sewajarnya dijadikan amalan dan budaya yang berkekalan. Selayaknya, amalan makan bersama-sama ialah resipi kebahagiaan sesebuah keluarga. Individu yang sihat akan mampu memberi sumbangan kepada pembangunan dan kemakmuran negara. Slogan \u201cRakyat Sihat Negara Sejahtera\u201c, haruslah tersemat dalam diri semua insan yang cinta akan ketenteraman dan kebahagian rumah tangga."]}, {"li": ["Usaha-usaha memupuk semangat kejiranan dalam kalangan masyarakat", "Contoh karangan usaha dan langkah memupuk semangat kejiranan dalam kalangan masyarakat", "mewujudkan pusat komuniti dan rukun tetangga", "menggalakkan aktiviti bergotong-royong atau bersukan", "amalan kunjung-mengunjung", "peranan media massa", "menghormati hak masing-masing", "bersedia menawarkan bantuan yang mampu"], "p": ["Antara usaha yang dapat dilakukan untuk memupuk semangat kejiranan yang kian pudar hari ini adalah dengan mewujudkan satu pusat komuniti di setiap kawasan perumahan. Sebagai contoh balai raya dan dewan serbaguna yang boleh digunakan untuk aktiviti kemasyarakatan seperti bergotong royong dan sebagainya. Kemudian, perlunya organisasi seperti rukun tetangga ditubuhkan bagi mengurus hal-hal berkenaan aktiviti di kawasan kejiranan. Jadi, seharusnya semua ahli masyarakat mengambil bahagian dan menyumbangkan apa yang perlu untuk mencapai semangat kejiranan yang harmoni dan sejahtera. Bulat air kerana pembentung, bulat manusia kerana muafakat adalah peribahasa Melayu yang sesuai untuk digambarkan dengan semangat kejiranan yang wajar disemat dalam diri rakyat Malaysia."]}, {"li": ["Contoh Karangan Bangsa Membaca, Bangsa Berjaya", "Isi-isi penting", "Menambah ilmu pengetahuan", "Meningkatkan kepakaran atau kemahiran diri", "Mempelajari prosa kata atau perkataan baharu", "Membuka minda kepada perkara-perkara lain", "Menambah baik kebolehan menulis", "Meningkatkan kesihatan seperti mengurangkan stress dan merendahkan tekanan darah"], "p": ["Dalam dunia yang dilingkari kemajuan sains dan teknologi pada hari ini, ilmu pengetahuan menjadi senjata utama kepada bangsa yang berjaya. Lihatlah di negara-negara yang maju seperti Jepun dan Jerman di mana kekayaan ilmu pengetahuan yang dimiliki oleh rakyatnya menjadikan mereka negara yang membangun dan dipandang tinggi oleh negara lain. Sekiranya kita ingin mengecapi kejayaan seperti negara-negara tersebut, bangsa kita perlu melakukan anjakan paradigma dengan menjadikan amalan membaca sebagai satu budaya kerana bangsa yang membaca adalah bangsa yang berjaya. Membaca memberikan pelbagai manfaat kepada kita kerana dari segi definisi oleh Smith dan Johnson (1980:4) ia adalah proses komunikasi antara pembaca dengan penulis. Proses tersebut juga membolehkan pembaca mendapat idea untuk melakukan perubahan ke arah yang lebih baik dalam kehidupan masing-masing. Oleh itu, mari kita senaraikan, manfaat-manfaat amalan membaca kepada nusa bangsa.", "Melalui amalan membaca, masyarakat dapat menambah ilmu pengetahuan yang memanfaatkan pelbagai pihak. Sebagai contoh, tokoh-tokoh ilmuwan Islam terdahulu seperti Ibnu Sina, Al Khawarizmi dan ramai lagi yang berjaya meneroka pelbagai bidang keilmuan dan seterusnya menghasilkan penemuan baharu untuk ketamadunan manusia. Sehubungan dengan itu, pihak kerajaan melalui institusi-institusi pendidikan di negara pada setiap peringkat sentiasa ditambah baik dari semasa ke semasa. Maka ia bergantung kepada kita sebagai ahli masyarakat untuk memanfaatkan sepenuhnya institusi pendidikan tersebut dalam mendapatkan bahan bacaan dan seterusnya menghasilkan perkara yang bermanfaat bukan sahaja kepada diri malah kepada keluarga, masyarakat dan juga negara. Pelbagai kejayaan yang dapat dikecapi sekiranya ramai ilmuwan dapat dilahirkan dan diberi peluang dalam setiap bidang yang mereka ceburi tanpa mengira kaum, bangsa mahupun agama kerana hasilnya bakal memberi faedah sejagat. Tegasnya, ilmu pengetahuan merupakan nadi kemajuan seorang manusia dan membaca merupakan salah satu cara untuk kita mempelajari dan memahami ilmu-ilmu yang tidak pernah habis ibarat laut yang ditimba tidak akan kering.", "Membaca juga dapat membantu meningkatkan kepakaran atau kemahiran diri setiap di antara kita yang membaca. Era globalisasi masa kini merupakan era di mana memberikan nilai tambah kepada diri merupakan elemen yang penting untuk kekal relevan. Persaingan yang semakin meningkat dari hari ke hari membuatkan peluang untuk berjaya menjadi kecil. Tetapi dengan sentiasa menambah nilai kepada diri sama ada kemahiran berkomunikasi atau kemahiran bekerja, nescaya kejayaan dapat dicapai. Dunia menongkah ke masa hadapan pada waktu yang pantas dan kita tidak boleh menjadi seperti katak di bawah tempurung supaya kita tidak kekal berada di takuk yang lama. Apabila nilai tambah dapat diberikan kepada diri, tahap kepakaran kita dalam sesuatu perkara juga akan dipertingkat. Seterusnya bakal membuka peluang-peluang baharu dari segi pekerjaan dan karier masing-masing di mana kemajuan dan perkara baharu dapat diterokai. Intihannya, membaca merupakan amalan yang dapat membantu kita untuk memajukan diri, keluarga, masyarakat dan juga negara.", "Dari sudut pandang yang lain, amalan membaca dapat mendedahkan kita kepada prosa kata atau perkataan-perkataan yang baharu. Bahan bacaan mempunyai variasi penggunaan bahasa dan perkataan. Misalnya, bacaan akademik banyak menggunakan perkataan fakta dan saintifik manakala bahan bacaan sastera menggunakan perkataan yang puitis. Oleh itu, kita secara langsung dapat sentiasa menambah baik penguasaan bahasa kita kerana kalau bukan kita, siapa lagi yang akan kenali, hargai dan menggunakannya untuk kehidupan hari ini. Bahasa budaya bangsa, ungkapan ini menunjukkan betapa mustahaknya untuk kita mengekalkan penggunaan bahasa kita supaya tidak tenggelam dek zaman. Tambahan pula, Bahasa Melayu pernah menjadi Lingua Franca iaitu bahasa pertuturan utama masyarakat di dunia.\u00a0 Oleh itu, sebagai masyarakat nusantara yang membesar dengan Bahasa Melayu, kita seharusnya menghargai dan merai bahan-bahan bacaan dalam Bahasa Melayu supaya menjadi ikutan kepada generasi-generasi akan datang di samping mendapat manfaat daripada membaca. Izharnya, membaca meningkatkan kemampuan kita dalam menguasai sesuatu bahasa kerana tanpa bahasa, kita tidak akan memahami apa yang ingin disampaikan oleh seseorang yang asalnya berbeza daripada kita.", "Manfaat lain apabila bangsa kita membudayakan amalan membaca pastinya dapat membuka minda mereka kepada pelbagai perkara-perkara yang lain. Masyarakat yang berpengetahuan luas dalam sesebuah negara mampu mencetuskan ideologi dan buah fikiran yang bernas dalam memacu proses pembangunan negara ke arah yang lebih baik. Semakin banyak kita membaca semakin banyak yang akan kita pelajari. Bak kata pepatah Melayu, jauh perjalanan luas pemandangan. Begitu juga dengan membaca di mana ia merupakan satu perjalanan apabila kita mula membaca sebuah buku dan setelah menghabiskan bacaannya, pelabagai pengajaran yang dapat kita peroleh. Hasilnya, ia dapat mengubah diri kita menjadi seseorang yang lebih baik. Dengan membacalah kita menjadi tahu dan faham, sekali gus memperoleh wawasan mahupun pengetahuan baru tentang pelbagai perkara yang menyebabkan kita termotivasi untuk terus melakukan perubahan. Tuntasnya, membaca juga dapat menjadikan bangsa kita lebih bersikap terbuka di dalam memahami antara satu sama lain.", "Konklusinya, pelbagai manfaat yang akan diperoleh bangsa yang mengamalkan budaya membaca. Ibarat kata-kata pujangga, membaca adalah jambatan ilmu di mana dengan membaca kita akan mendapat pelbagai jenis ilmu.\u00a0 Sebagai bangsa yang masih\u00a0 baharu, rakyat Malaysia masih jauh untuk bersaing dengan negara-negara maju, namun jikalau amalan membaca terus diperkasakan, nescaya kita mampu duduk sama rendah, berdiri sama tinggi dengan rakyat di negara lain. Tambahan pula ibarat peribahasa Melayu, melentur buluh biarlah dari rebungnya di mana amalan ini wajar dipupuk sejak kecil lagi. Hasilnya kelak generasi masa hadapan akan menjadi generasi yang berjaya memacu negara ke arah yang lebih progesif dan berjaya."]}, {"li": ["Permohonan Sekolah Sukan Malaysia 2023 Sesi 1 & Sesi 2 Online", "Cara Membuat Permohonan Kemasukan Ke Sekolah Sukan Malaysia 2023", "Syarat Permohonan Sekolah Sukan Malaysia 2023", "Ujian Mengenalpasti Bakat (TID)", "Senarai Sekolah Sukan Malaysia", "a. menggantikan atlet murid yang berpindah atas sebab berikut:i. permohonan ibu bapa;ii. digugurkan hasil mesyuarat dialog prestasi di mana atlet murid telah diberi ruang, dipantau dan dibimbing oleh jurulatih(laporan prestasi disertakan)", "i. permohonan ibu bapa;", "ii. digugurkan hasil mesyuarat dialog prestasi di mana atlet murid telah diberi ruang, dipantau dan dibimbing oleh jurulatih(laporan prestasi disertakan)", "b. bakat baru yang dikenalpasti."], "p": []}, {"li": ["Punca Peyalahgunaan Media Sosial Dalam Kalangan Remaja Dan Kesan Negatif", "Contoh Karangan Punca Ketagihan Media Sosial Dalam Kalangan Remaja", "Pusat sosial yang interaktif", "Mendapat hiburan secara percuma", "Tidak mendapat perhatian keluarga", "Pengaruh rakan sebaya", "Tekanan realiti hidup"], "p": ["Dalam meniti era modenisasi hari ini, kita acapkali terbuai dengan ciptaan teknologi yang meninggalkan kesan buruk kepada diri dan masyarakat. Kemampuan untuk memiliki gajet seperti telefon pintar telah menyebabkan setiap golongan terdedah kepada informasi tanpa batasan melalui capaian Internet. Akhir-akhir ini, perkembangan media sosial telah memberikan impak terhadap sosiobudaya masyarakat bukan sahaja di negara kita bahkan masyarakat dunia. Kewujudan aplikasi media sosial seperti Facebook, Twitter dan Instagram telah menyebabkan ribuan pengguna Internet di Malaysia menggunakannya untuk bersosial. Menurut kajian digital oleh organisasi bukan kerajaan, jumlah pengguna Internet menunjukkan peningkatan kepada 25 juta pengguna pada tahun 2018. Statistik ini membuktikan bahawa lebih 80 peratus penduduk di Malaysia menggunakan Internet dan daripada jumlah tersebut Malaysia merupakan negara ke 9 paling aktif sebagai pengguna laman sosial. Persoalannya, apakah punca ketagihan media sosial dalam kalangan remaja yang menjadi polemik ketika ini?", "Antara faktor ketagihan golongan remaja terhadap\u00a0 penggunaan media sosial adalah kerana ia merupakan pusat sosial yang interaktif. Umum sedia maklum, media sosial dapat memberikan manusia berinteraksi antara satu sama lain secara langsung tanpa mengira waktu dan lokasi hanya dengan capaian Internet. Kesannya, perkongsian informasi menjadi lebih pantas tanpa sebarang kawalan atau tapisan. Selain menjadi saluran informasi dunia yang pantas, media sosial juga mempunyai paparan antara muka yang interaktif dan menarik sehingga menyebabkan setiap pengguna untuk meluangkan masa yang banyak menggunakan aplikasi tersebut. Golongan remaja kebanyakannya mempunyai masa lapang yang lebih lama berbanding golongan dewasa yang bekerja. Oleh sebab yang demikian, para pembangun aplikasi media sosial mengetengahkan ciri-ciri yang menarik minat golongan remaja yang merupakan pengguna aktif mereka. Sebagai contoh, penstriman video kini menjadi lebih mudah dan pelbagai aktiviti interaktif yang melibatkan pengguna media sosial untuk menghabiskan masa di alam maya tersebut. Implikasinya, golongan remaja perlu sedar bahawa media sosial memang merupakan sasaran pengguna para pembangun aplikasi namun kita perlu menggunakannya dengan hemah supaya tidak memudaratkan diri.", "Di samping itu, media sosial telah menyebabkan golongan remaja ketagih terhadap penggunannya adalah kerana mereka akan mendapat hiburan secara percuma. Dalam tekanan ekonomi serta peningkatan kos sara hidup, hiburan seperti menonton wayang, bersukan dan melancong memerlukan kos yang tinggi. Oleh sebab itu, golongan remaja lebih gemar menonton video dan menghabiskan masa di media sosial sebagai hiburan. Tamsilnya, pasukan bola sepak tempatan mahupun di negara asing menggunakan media sosial untuk berinteraksi dan meluaskan pengaruhnya kepada peminat di serata dunia. Perkongsian video sorotan perlawanan menjadi tontonan utama peminat bola sepak kerana dapat melihat aksi-aksi\u00a0 menarik yang dirangkum dalam jangka masa yang pendek. Selain itu, fenomena penstriman video semakin mendapat perhatian dan dikatakan bakal menjadi bentuk hiburan menggantikan rancangan televisyen. Hal ini kerana, golongan remaja lebih berminat melihat hiburan yang berbentuk realiti dan secara langsung berbanding rancangan yang mengikut skrip. Intihannya, golongan remaja perlu diberi ruang untuk berhibur dengan cara lain seperti bersukan agar tidak tersangkut pada alam maya dan bukan realiti.", "Jika dipandang pada sudut lain, ketagihan penggunan media sosial dalam kalangan remaja berlaku kerana tidak mendapat perhatian yang baik daripada keluarga. Situasi ini sering berlaku di kawasan urban di mana ibu dan bapa keluar bekerja sehingga tiada masa bersama anak-anak demi menampung keluarga. Maka anak-anak terutamanya golongan remaja akan menghabiskan masa di media sosial. Tambahan pula, golongan remaja yang tersepit dalam maslah rumah tangga antara ibu dan bapa mereka, pastinya mencari dunia lain seperti media sosial untuk keluar daripada tekanan hidup mereka. Hal ini demikian kerana,\u00a0 Justeru, ibu dan bapa sebenarnya berperanan besar dalam memastikan anak-anak tidak ketagihan terhadap perkara-perkara yang tidak berfaedah. Di zaman yang penuh dugaan dan cabaran, perhatian dan kasih sayang daripada ibu dan bapa adalah mustahak dalam membentuk anak-anak yang baik. Izharnya, golongan remaja memerlukan perhatian yang sama banyak walaupun mereka telah berganjak umurnya daripada kanak-kanak kerana cabaran yang mereka lalui menjadi lebih sukar.", "Akhir sekali, punca ketagihan penggunaan media sosial dalam kalangan remaja adalah pengaruh rakan sebaya. Golongan remaja cenderung untuk berjumpa dan meluangkan masa dengan rakan sebaya untuk mendapatkan ketenangan dan kegembiraan. Namun begitu, terdapat segelintir daripada mereka yang mudah terpengaruh dengan melakukan perkara yang sia-sia. Persis peribahasa Melayu, kerana nila setitik, rosak susu sebelanga. Golongan remaja juga gemar menggunakan sosial media kerana selebriti dan artis daripada seluruh dunia menggunakan platform ini sebagai cara untuk mendekati peminat mereka. Oleh yang demikian, remaja perlu sedar bahawa mereka dalam peringkat umur yang penting dalam kehidupan untuk menjadi insan yang berguna kepada keluarga, masyarakat dan negara. Elakkanlah bersikap seperti sesal dahulu pendapatan, sesal kemudian tiada guna. Tegasnya, remaja perlu dibimbing dalam persekitaran yang positif agar tidak terleka dan lalai daripada perkara yang mensia-siakan kehidupan mereka.", "Sebagai konklusi, pelbagai faktor dan punca yang memebuatkan generasi muda ketagih terhadap penggunaan media sosial. Mereka seharusnya memikirkan masak-masak terlebih dahulu sebelum melakukan sesuatu perkara ibarat sepuluh kali ukur, sekali kerat. Ledakan teknologi yang maju seharusnya selaras dari segi undang-undangnya supaya etika serta tatasusila terhadap penggunaannya dapat dikawal dan tidak mendatangkan mudarat kepada semua. Sesungguhnya golongan remaja merupakan nusa bangsa yang bakal memimpin masa hadapan negara ke arah yang lebih baik. Setiap pihak perlu berganding bahu bagai aur dengan tebing demi mencari mekanisme terbaik dalam menyelesaikan masalah ini. Semoga masyarakat kita mengambil anjakan paradigma daripada bersikap konvensional kepada progesif dan madani."]}, {"li": ["Contoh Karangan Amalan Gaya Hidup Sihat Dan Isi Penting", "1. Menjaga Pemakanan Seharian", "2. Melakukan Senaman atau Riadah", "3. Jauhkan Diri Daripada Tekanan Diri", "4. Menjaga Kebersihan Rumah dan Persekitaran\u00a0", "5. Menghindarkan diri daripada aktiviti negatif yang boleh menjejaskan kesihatan", "6. Mendapatkan Pemeriksaan Kesihatan", "Nasi", "Bijirin ", "Sayur-sayuran", "Buah-buahan", "Meminta pendapat atau pandangan orang yang lebih pakar ataupun kaunselor", "Berkongsi masalah\u00a0dengan rakan atau keluarga", "Mendekatkan diri kepada Tuhan serta aktiviti keagamaan untuk terus memotivasi diri", "Penagihan dadah ", "Ketagihan arak", "Seks rambang", "Menghisap rokok"], "p": ["Dalam era modenisasi ini, pastinya ramai tertanya-tanya apakah cara mengamalkan gaya hidup sihat. Hal ini kerana, kita sering dikejutkan dengan berita yang tidak berapa sedap untuk didengari berkenaan masalah kesihatan rakyat Malaysia. Sebagai contoh, meningkatnya kes-kes penyakit kritikal seperti sakit jantung, kanser, diabetes dan lain-lain penyakit yang berkaitan. Malaysia kini dikatakan mempunyai masalah obesiti yang serius. Empat daripada sepuluh orang dewasa yang melebihi usia 18 tahun di negara ini sama ada mengalami berat badan berlebihan (obesiti) atau lebih dikenali sebagai kegemukan. Oleh itu, kita mestilah mengetahui cara-cara menjalani kehidupan yang sihat agar diri kita terhindar daripada masalah kesihatan tersebut agar tidak menjadi seperti peribahasa Melayu \u201cnasi sudah menjadi bubur\u201d."]}, {"li": ["Faedah Dan Manfaat Kelas Campur Kepada Murid Dan Cabaran Buat Guru", "Contoh Karangan Kepentingan Kelas Campur Kepada Murid Dan Cabaran Yang Dihadapi Oleh Guru", "Merapatkan jurang perbezaan antara pelajar", "Memberi persaingan yang sihat dalam kalangan pelajar", "Mendedahkan bentuk pembelajaran yang berlainan antara pelajar", "Guru perlu merancang kaedah pengajaran yang sesuai dan efektif", "Guru harus menghadapi masalah disiplin pelajar", "Guru terpaksa melatih murid mengikut keupayaan pelajar"], "p": ["Dasawarsa ini, pelbagai cabaran dan kejayaan yang telah dikecapi oleh manusia sejagat dalam era globalisasi dan modenisasi. Segalanya bermula dengan evolusi pendidikan yang kekal relevan dalam perubahan budaya masyarakat serta perkembangan teknologi. Menurut Falsafah Pendidikan Kebangsaan, objektif sektor pendidikan negara adalah pembangunan potensi murid secara holistik dan bersepadu dalam mewujudkan insan yang seimbang dan harmoni. Justeru, persekitaran yang kondusif adalah penting supaya dapat melahirkan pelajar yang cemerlang akademik dan secara insaniah. Antara langkah yang dicadangkan bagi mewujudkan iklim bilik darjah yang kondusif adalah mencampurkan kelas diantara pelajar yang cemerlang bersama pelajar yang belum mencapai tahap kecemerlangan yang baik. Persoalan yang timbul adalah apakah manfaat kelas campur kepada murid dan cabaran yang dihadapi oleh guru?", "Antara kepentingan adanya kelas ini adalah merapatkan jurang perbezaan antara pelajar. Jika ditelusuri, kaedah konvensional menentukan kedudukan pelajar di dalam kelas adalah mengikut pencapaian akademik mereka. Pelajar yang cemerlang akan duduk di kelas pertama dan pelajar yang kurang cemerlang akan menduduki kelas belakang. Kaedah ini bukan sahaja memberi kesan buruk kepada jurang pendidikan murid-murid tetapi memberi kesan yang tidak sihat kepada pergaulan masyarakat. Misalnya, apabila mereka dewasa, golongan intelektual hanya akan bergaul sesama mereka dan golongan lain akan ketinggalan dibelakang. Situasi ini akan menimbulkan jurang kemasyarakatan dan juga ekonomi yang memberi kesan kepada perkembangan negara. Murid-murid boleh diibaratkan seperti pokok yang memerlukan baja, bukan semua pokok memerlukan baja yang sama. Ianya terletak kepada golongan pendidik seperti guru serta ibu dan bapa dalam mencari mekanisme terbaik untuk membentuk diri dan kecemerlangan seorang pelajar. Jelaslah bahawa kelas campur dapat merapatkan jurang perbezaan antara pelajar dan mereka dapat saling bantu-membantu demi kejayaan bersama. Persis kata mutiara berat sama dipikul, ringan sama dijinjing.", "Pada waktu yang sama, kelas campur mempunyai kepentingan dalam memberi persaingan yang sihat di antara pelajar. Tamsilnya, apabila seorang pelajar bergaul dan melihat rakannya rajin dan bersemangat untuk menguasai sesuatu subjek atau mata pelajaran, mereka pasti akan menerima tempiasnya. Secara tidak langsung, motivasi diri pelajar akan bertambah kerana ingin berjaya bersama-sama rakan sekelas dan sebaya mereka. Selain itu, kaedah kelas campur dapat membuka mata pelajar yang kurang cemerlang untuk mengetahui kaedah pembelajaran yang digunakan oleh pelajar cemerlang. Sebagai contoh apabila rakannya membuat nota ringkas berkaitan subjek yang dipelajari, mereka akan mendapat idea dan melakukan perkara yang sama supaya tidak ketinggalan dan memahami apa yang dipelajari. Persis peribahasa, belakang parang kalau diasah nescaya akan tajam. Langkah ini juga mempupuk generasi muda supaya sentiasa bergaul dengan setiap lapisan masyarakat agar kita dapat memberikan bantuan atau sumbangan di dalam kemampuan kita kepada mereka yang memerlukan. Sifat empati dan saling bantu-membantu tanpa diskriminasi dapat dilahirkan sejak dibangku sekolah demi kemaslahatan masyarakat. Izharnya, kelas bercampur dapat menimbulkan persaingan yang baik antara pelajar serta meningkatkan motivasi diri masing-masing.", "Namun begitu, guru-guru perlu mendepani pelbagai cabaran bagi melaksanakan kaedah baharu dalam penstrukturan bilik darjah di sekolah. Antara cabaran yang bakal dihadapi adalah mereka perlu merancang pengajaran yang sesuai dengan setiap pelajar. Rambut sama hitam, tetapi hati lain-lain merupakan peribahasa Melayu yang memberi erti kepada perbezaan manusia. Guru perlu mengagihkan perhatian yang sama kepada setiap pelajar dan memperkenalkan proses pengajaran dan pembelajaran yang efektif kepada semua pelajar. Misalnya, mengadakan perbincangan secara berkumpulan dengan lebih kerap. Kaedah ini dapat memberikan ruang kepada pelajar untuk mengutarakan pendapat atau idea masing-masing dan seterusnya menghasilkan rumusan yang kolektif kepada perkara yang dibincangkan. Ia juga dapat meningkatkan kemahiran berfikir aras tinggi para pelajar supaya dapat diolah dalam ujian atau peperiksaan yang bakal diduduki. Natijahnya, guru perlu merencana pembelajaran yang interaktif dan berkesan kepada pelajar tanpa membezakan mereka diantara satu sama lain.", "Di samping itu, para guru akan menghadapi masalah disiplin pelajar sekiranya kelas campur diperkenalkan. Jika proses pengajaran dan pembelajaran yang efektif gagal dilaksanakan oleh guru, pelajar akan menerima kesannnya. Pelajar yang lebih pandai akan kehadapan untuk menjawab segala pertanyaan daripada guru dan pelajar yang tidak faham akan diam dan malu untuk bertanya. Sikap bodoh sombong ini seharusnya dielakkan supaya masyarakat yang terbuka mindanya dapat dilahirkan. Tambahan pula, kerja-kerja sekolah lazimnya disiapkan oleh pelajar yang pandai dan pelajar yang tidak mahir subjek tersebut akan meniru kerja sekolah rakan mereka tanpa memahaminya. Perkara ini hendaklah dielakkan kerana ia akan manambah barah kepada jurang pendidikan antara pelajar dan seterusnya masyarakat. Semangat dan motivasi pelajar seperti hangat-hangat tahi ayam perlu dielakkan. Oleh itu, penglibatan aktif daripada setiap pelajar diperlukan dalam proses pengajaran dan pembelajaran supaya ia memberikan kesan yang positif. Intihannya, mengubah dan membentuk disiplin pelajar merupakan cabaran yang dihadapi oleh guru-guru apabila kelas bercampur dilaksanakan di bilik darjah pelajar.", "Sebagai kesimpulan kepada perbincangan di atas, banyak kepentingan kepada murid dan cabaran kepada guru dengan pelaksanaan kelas campur di sekolah. Dalam mendepani era globalisasi dan modenisasi masa kini, perubahan struktur pendidikan adalah mustahak supaya generasi muda kita dapat bersaing dengan masyarakat dunia. Kejayaan ahli akademik dan graduan negara menempa nama di universiti-universiti terbaik di seluruh dunia membuktikan bahawa kita mempunyai golongan yang cerdik dan pandai. Dasar pendidikan yang menyeluruh dan lebih progesif perlu diketengahkan supaya masyarakat kita dapat memacu kemajuan negara setanding dengan negara asing yang lain. Peribahasa melayu berkata, yang dikejar tak dapat yang dikendong berciciran di mana jika kita terlalu mengutamakan satu golongan sahaja iaitu yang berpendidikan tinggi, maka kejayaan hakiki tidak akan dicapai kerana masih terdapat golongan yang ketinggalan. Semoga setiap usaha dalam memastikan semua lapisan masyarakat menerima pendidikan tanpa sebarang kos dan diskriminasi dapat dilaksanakan kerana ilmu adalah kunci kejayaan manusia sejagat."]}, {"li": ["Faktor Remaja Terjebak Dengan Penyalahgunaan Dadah", "Contoh Karangan Punca Remaja Terjebak Dengan Gejala Dadah", "Sikap ingin tahu", "Kurang mendapat perhatian dan kasih sayang", "Pengaruh buruk daripada rakan dan masyarakat", "Kurang mendapat pendidikan am dan rohani", "Pengaruh media massa khususnya media antarabangsa", "Latar belakang keluarga yang juga terjebak dalam salah guna dadah"], "p": ["Mutakhir ini, pelbagai masalah sosial yang membelenggu masyarakat terutamanya dalam kalangan para remaja. Ia memberikan gambaran buruk terhadap masyarakat kerana golongan remaja merupakan generasi yang bakal mengganti pemimpin dan penggerak masa hadapan negara. Jika polemik ini tidak diselesaikan maka buruklah padahnya kepada masyarakat dan juga negara ibarat sudah terhantuk baru terngadah. Antara masalah sosial yang popular dan sukar diatasi adalah penglibatan remaja dalam ketagihan dadah. Masalah ini bukan perkara baharu di negara kita malah di negara lain juga. Hakikatnya dadah dicipta sebagai bahan perubatan yang digunakan dalam arena perubatan tetapi diberi pada kadar atau dos yang tidak membahayakan. Masalah mula timbul apabila segelintir manusia yang tidak bertanggungjawab telah menyalahgunakan dadah untuk tujuan hiburan serta kepuasan diri. Sehingga hari ini, kita masih lagi melihat berita yang menunjukkan percubaan menyeludup masuk dadah ke dalam negara. Persoalannya, apakah punca-punca remaja terjebak dengan dadah khususnya di dalam negara kita?", "Antara punca remaja mula terjebak dengan penyalah gunaan dadah adalah kerana sikap ingin tahu yang tidak boleh dinafikan apabila usia kita menjelang keremajaan. Semakin meningkat usia kita, semakin banyak perkara yang kita tahu dan pelajari. Ada perkara yang memberi manfaat dan kebaikan, ada juga perkara yang mendatangkan mudarat dan keburukan. Justeru itu, remaja seharusnya sentiasa dipantau dan dibimbing oleh orang sekeliling terutamanya ahli keluarga akan tindak-tanduk serta tingkah laku mereka. Pastikan golongan remaja disibukkan dengan perkara-perkara yang memanfaatkan diri mereka di waktu lapang seperti bersukan, menyertai aktiviti sukarelawan atau menghabiskan masa bersama keluarga. Remaja masa kini berbeza dengan remaja zaman dahulu di mana ledakan teknologi dan informasi tanpa tapisan telah membuka ruang kepada perkara yang tidak baik mempengaruhi diri serta kehidupan mereka. Ibarat peribahasa Melayu, turutkan rasa binasa, turutkan hati mati. Izharnya, remaja perlu berfikir dahulu akan kebaikan atau keburukan terhadap perlakuan mereka supaya kelak tidak menyesal di kemudian hari.", "Punca lain yang menyebabkan remaja terjebak ke dalam kancah penagihan dadah adalah kerana mereka kurang mendapat perhatian dan kasih sayang. Punca ini boleh dikaitkan dengan keluarga yang datang daripada golongan yang kurang bernasib baik atau miskin. Akibat kekurangan wang untuk menanggung keluarga, ibu dan bapa perlu bekerja sehingga tiada masa untuk bertemu dengan anak-anak. Apatah lagi untuk memberikan anak-anak hiburan setelah habis waktu persekolahan dan sebagainya. Maka, golongan remaja daripada keluarga tersebut banyak menghabiskan masa lapang mereka melepak dan melakukan perkara-perkara yang sia-sia hanya untuk mendapatkan keseronokan yang tidak kekal lama. Intihannya, setiap ibu dan bapa serta ahli keluarga bertanggungjawab untuk memastikan anak-anak diberikan perhatian yang secukupnya supaya mereka sedar dan tahu kasih sayang daripada keluarga memberikan makna yang lebih besar berbanding keseronokan yang tidak kekal bak kata pepatah ingat antara belum kena, hemat antara belum habis.", "Pada masa yang sama, penglibatan golongan remaja dalam salah guna dadah adalah disebabkan oleh pengaruh rakan dan masyarakat. Hal ini kerana ramai di antara mereka yang telah terjebak cuba untuk mempengaruhi rakan-rakan untuk melakukan perkara tersebut bersama-sama. Bahkan terdapat stigma yang mengatakan seorang remaja itu tidak seronok untuk berkawan kerana tidak menyertai rakan-rakannya yang lain melakukan aktiviti yang kononnya seronok tetapi sebaliknya. Tambahan pula, faktor media massa yang kini boleh diakses oleh sesiapa sahaja telah menyebabkan golongan remaja melihat budaya dan masyarakat luar yang berhibur dengan menggunakan dadah. Dalam era milenium ini, rasa terpinggir oleh rakan-rakan atau masyarakat boleh menyebabkan depresi dan kemurungan khususnya dalam kalangan remaja. Oleh itu, penting untuk mengingatkan dan menasihati golongan remaja supaya tidak mudah terpengaruh dengan perkara-perkara buruk seperti penyalah gunaan dadah. Sebaliknya, gunakan kelebihan yang ada pada hari ini untuk mempelajari perkara-perkara baharu yang mendatangkan manfaat bukan sahaja kepada diri tetapi juga kepada negara, masyarakt dan juga negara. Persis peribahasa Melayu, buang yang keruh ambil yang jernih.", "Di samping itu, saya berpandangan bahawa remaja-remaja yang terjebak dengan penagihan atau salah guna dadah adalah kerana mereka kurang mendapat pendidikan am dan rohani. Kalau masyarakat kita dididik sejak kecil lagi tentang perihal ubat-ubatan dan keburukan terhadap salah guna pasti mereka memahami akan akibatnya serta pengajaran jika terlibat dengan perkara seperti penagihan dadah. Apabila masyarakat cakna dengan perkara ini, pastinya ramai yang menjauhkan diri dan tidak berlaku penyeludupan dadah kerana tiada permintaan. Selain itu, jika remaja mempunyai didikan agama dan moral yang kukuh, pastinya mereka tidak mudah untuk terjebak ke dalam gejala yang memburukkan diri mereka. Hal ini demikian kerana setiap agama melarang manusia untuk memudaratkan diri dengan perkara yang sia-sia malah menggalakkan kita untuk sentiasa bermuhasabah diri dan melahirkan kebaikan kepada sesiapa sahaja sepanjang kehidupan kita. Bak kata peribahasa Melayu, sesat di hujung jalan, balik ke pangkal jalan. Tegasnya, pintu taubat dan perubahan ke arah yang lebih baik sentiasa dibuka dan sebagai masyarakat yang penyayang, kita wajar menyokong dan membimbing mereka yang terjebak dengan masalah dadah untuk keluar dan meninggalkannya secara langsung.", "Sebagai konklusi kepada perbincangan di atas, kita dapat simpulkan bahawa pelbagai punca yang mendorong remaja untuk terlibat dalam penagihan atau salah gunaan dadah. Kita seharusnya melihat masalah berkaitan dadah ini sebagai satu penyakit dan bukannya jenayah kerana ia melibatkan emosi dan faktor-faktor asing yang mempengaruhi pesalah laku. Diharapkan dengan adanya jabatan kerajaan seperti Agensi Anti Dadah Kebangsaan (AADK), usaha untuk membendung gejala tidak sihat ini dapat diatasi. Sesungguhnya golongan remaja merupakan pewaris generasi nusa bangsa pada masa akan datang dan tidakkah kita bimbang akan masa hadapan yang diidam-idamkan hancur dek kerana kegagalan kita membentuk pemimpin negara, masyarakat mahupun keluarga pada hari ini. Semoga kenyataan tersebut menikam sanubari masyarakat konvensional dan mula untuk bertindak dalam memastikan orang-orang sekeliling kita tidak terjebak dalam perkara yang tidak memanfaatkan. Akhir kata, remaja harus tahu dan menghayati peribahasa Melayu, berbuat baik berpada-pada, berbuat jahat jangan sekali."]}, {"li": ["Peranan Penting Masyarakat Dalam Menjurus Kesejahteraan Hidup", "Contoh Karangan Peranan Masyarakat Dalam Menjurus Kesejahteraan Hidup", "Mengenali dan menghormati latar belakang masyarakat", "Pembudayaan nilai-nilai murni", "Menyertai aktiviti kemasyarakatan", "Menjadi mata-mata kepada penguasa", "Mengutamakan kesihatan rohani dan fizikal", "Mengukuhkan sifat patriotisme dalam masyarakat"], "p": ["Dasawarsa ini, sama ada kita sedar atau tidak lantaran terlalu dihidangkan dengan pembangunan negara yang semakin gah di persada dunia. Disebalik itu, kita acapkali tersentak oleh pelbagai permasalahan kemasyarakatan yang mengancam kesejahteraan hidup rakyat berbilang kaum. Isu-isu rasisme menjadi tajuk berita dan polemik yang dibincangkan oleh ahli masyarakat dek kerana berlaku kes seperti pemandu mabuk melanggar mangsa sehingga kehilangan nyawa. Namun begitu, terdapat pihak yang mengambil kesempatan terhadap isu ini sebagai bahan politik untuk kepentingan diri dan prinsip yang tidak sihat dalam masyarakat majmuk di negara ini. Persis kata peribahasa Melayu, seperti enau dalam belukar, melepaskan pucuk masing-masing. Sebagai ahli masyarakat yang berinteraksi dan menjalani kehidupan antara satu sama lain pada setiap hari, kita seharusnya sedar dan mengetahui peranan dalam mencipta kesejahteraan hidup kita supaya ia kekal harmoni. Maka, wajar untuk kita bincangkan persoalan mengenai apakah peranan masyarakat\u00a0 dalam menjurus kesejahteraan hidup di dalam negara Malaysia.", "Prakarsa utama dalam melaksanakan peranan sebagai ahli masyarakat adalah untuk mengenali antara satu sama lain. Pepatah Melayu berkata, tak kenal maka tak cinta yang bermaksud, kita seharusnya mengenali dan memahami dahulu masyarakat yang tinggal di sekeliling barulah kita boleh menghormati dan mencintai antara satu sama lain. Malaysia merupakan negara yang unik jika dibandingkan dengan negara-negara asing yang lain kerana kita mempunyai rakyat yang berbilang kaum dan agama. Senario ini berlaku kerana faktor penjajahan yang membawa masuk pelbagai kaum dan mengasingkan sosioekonomi setiap bangsa pada ketika itu. Namun, setelah mengecapi kemerdekaan, jurang perbezaaan antara kaum semakin berkurangan dan kesamaa rataan boleh dicapai kerana perpaduan yang terjalin antara masyarakat kita. Kewujudan keturunan baba nyonya atau peranakan menjadi bukti kukuh bahawa integrasi antara kaum boleh dicapai dan keharmonian masyarakat dan kesejahteraannya terjamin. Perpaduan merupakan konsep yangmudah dan senang untuk diamalkan jika keterbukaan dalam mengenali dan menghormati budaya dan agama lain dapat diterapkan dalam diri setiap individu. Kesannya, pengenalan dan pemahaman antara satu sama lain akan membuka ruang kepada nilai toleransi dan hormat-menghormati kerana ia merupakan kunci kepada kemakmuran hidup bermasyarakat yang berbilang kaum dan agama.", "Peranan lain yang wajar dilaksanakan bukan sahaja oleh masyarakat di dalam Malaysia malahan masyarakat di seluruh dunia adalah pembudayaan nilai-nilai murni. Kalau kita lihat tamadun manusia pada dekad ini mencapai kemajuan yang tidak pernah dicapai dalam ketamadunan manusia yang dicatat dalam sejarah. Justeru, kita seharusnya mencorak kemajuan sejagat dari setiap segi terutamanya dalam kesejahteraan hidup. Peperangan dan penjajahan bukan lagi satu perkara yang masyarakat mahukan sebaliknya adalah kesejahteraan hidup dan memanfaatkan teknologi dalam memudahkan urusan harian. Oleh itu, kemajuan ini boleh dikekalkan dengan mengamalkan nilai-nilai murni seperti nilai tolak ansur, hormat-menghormati, baik hati, keselamatan, cinta dan belas kasihan, kebijaksanaan dan kesederhanaan sebagai asas sistem kemasyarakatan. Misalnya jika kita melihat orang yang dalam kesusahan tanpa melihat kaum atau agamanya, kita seharusnya membantu individu tersebut dalam kapasiti yang kita mampu. Hal ini demikian kerana, perbuatan baik pasti akan dibalas dengan kebaikan. Intihannya, jika kebanyakan di antara kita sentiasa mengamalkan nilai-nilai murni dalam kehidupan, masyarakat akan menjadi lebih tenteram dan aman untuk tinggal dan duduk bersama-sama membina negara ke arah yang lebih baik.", "Di samping itu, kesejahteraan hidup bermasyarakat dapat dijamin dengan penyertaan setiap ahlinya dalam aktiviti sosial seperti aktiviti bergotong-royong dan rukun tetangga. Penglibatan secara langsung dalam aktiviti seperti gotong-royong bukan sahaja dapat mengeratkan silaturahim antara jiran tetangga malah dapat memastikan kebersihan kawasan setempat terjaga. Selain itu, aktiviti persatuan seperti Rukun Tetangga juga adalah antara inisiatif yang baik untuk dilaksanakan oleh ahli-ahli masyarakat. Hal ini demikian kerana tugasan secara bergilir-gilir membuat rondaan di kawasan tempat tinggal untuk menjaga keselamatan keluarga dan jiran tetangga adalah amalan yang murni. Tambahan pula, dengan melibatkan diri dalam komuniti setempat, kita dapat menyalurkan masalah dan kerunsingan yang dihadapi dengan lebih jelas kerana suara yang dibawakan oleh sekumpulan adalah lebih kuat berbanding suara secara berseorangan. Bak kata mutiara, sebatang lidi mudah patah tetapi apabila menjadi penyapu, ia menjadi kuat dan kukuh.", "Dalam waktu yang sama, masyarakat juga sepatutnya menjadi mata-mata kepada pihak penguasa terhadap aktiviti yang salah disisi undang-undang dan mendatangkan keraguan. Lambakan warga asing yang menjadi dasar kepada kerajaan telah meletakkan masyarakat kita semakin waspada terhadap jenayah yang semakin meningkat dalam kalangan warga asing. Justeru, sebagai warganegara yang bertanggungjawab, setiap di antara kita berhak untuk melaporkan sebarang kesalahan yang berlaku di kawasan setempat yang mengancam kesejahteraan hidup. Pihak berkuasa juga seharusnya bersikap tegas dan mengutamakan intergriti dalam melaksanakan tugas dan menjamin kesejahteraan hidup masyarakat tempatan. Oleh itu, masyarakat perlu membuka minda dan bersikap cakna dalam memilih pemimpin yang berkelayakan untuk mewakili masyarakat dalam kerajaan negeri mahupun persekutuan agar agenda kesejahteraan rakyat menjadi dasar utama yang akan diperjuangkan. Jika ditelusuri, individu-individu yang dilantik ke jawatan yang mempunyai kuasa majoritinya dibayar daripada hasil kutipan cukai rakyat-rakyat marhaen. Justeru, tidak boleh dinafikan bahawa pemimpin seharusnya bekerja demi kesejahteraan masyarakat dan masyarakat perlu bijak dalam mengusulkan perkara-perkara yang dapat menjamin kesejahteraan hidup.", "Secara tuntas, banyak peranan masyarakat yang telah dihurai supaya ia menjurus ke arah kesejahteraan hidup bermasyarakat di dalam Malaysia. Jika kita telah mengecapi kemerdekaan lebih daripada 60 tahun, sudah pasti kita mampu mengekalkan malah mengukuhkan perpaduan antara satu sama lain bagi tahun-tahun yang mendatang. Peribahasa Melayu berkata, bulat air kerana pembentung, bulat manusia kerana muafakat. Semoga masyarakat Malaysia menjadi contoh kepada masyarakat dunia bahawa perpaduan antara kaum, bangsa dan agama boleh dicapai. Permainan persepsi dan diskriminasi daripada pihak yang tidak gemar akan perpaduan pasti akan timbul. Oleh itu, setiap negara harus membina mekanisme kerjasama yang kukuh untuk setiap komuniti bagi memastikan sistem nilai sejagat dapat dipupuk dan dipelihara sehingga melahirkan generasi yang melazimi kesejahteraan hidup sebagai nilai utama ketamadunan manusia."]}, {"li": ["Kesan Pengambilan Makanan Tambahan (Kebaikan Dan Keburukan)", "Contoh Karangan Kesan-Kesan Pengambilan Makanan Tambahan", "meningkatkan tahap imunisasi badan sekaligus meningkatkan tahap kesihatan diri", "membantu atlet untuk mencapai tahap fizikal terbaik", "membantu pesakit kronik dalam rawatan", "pengambilan tanpa kawalan atau rujukan akan menyebabkan masalah kesihatan", "amalan makanan berkhasiat dilupakan", "lahir stigma tidak perlu bersenam kerana sudah mengambil makanan tambahan"], "p": ["Mutakhir ini, pelbagai jenis produk makanan tambahan dipromosikan dengan giat di kaca televisyen, setiap corong radio dan juga media sosial. Semangat dan iltizam dalam menjayakan perusahaan mereka wajar dipuji tetapi terdapat segelintir daripada mereka yang menipu pelanggan dimana produk mereka mempunyai bahan-bahan yang membahayakan dan boleh memudaratkan nyawa seseorang. Jika ditelusuri, makanan tambahan terbahagi kepada beberapa jenis seperti suplemen vitamin dan mineral, suplemen berasaskan herba dan tumbuhan serta suplemen kecantikan dan kosmetik. Faktor kesempitan masa dan tahap pemakanan berkhasiat yang sukar dicapai manusia hari ini telah menyebabkan pengambilan makanan tambahan sebagai suatu yang perlu dalam kehidupan masing-masing. Oleh itu, wajar untuk kita mengenali kesan-kesan pengambilan makanan tambahan sebelum kita membeli dan menggunakannya untuk mendapat kesan yang kita harapkan.", "Antara kesan yang mujarab dalam pengambilan makanan tambahan adalah ia membantu meningkatkan tahap imunisasi badan seseorang sekaligus meningkatkan tahap kesihatan diri. Misalnya, kanak-kanak yang sukar untuk memakan makanan berkhasiat seperti sayur-sayuran, mereka harus mengambil suplemen seperti vitamin A dan vitamin C supaya mereka mendapat nutrien dan zat yang cukup lebih-lebih lagi dalam umur pertumbuhan yang vital. Bagi golongan dewasa pula, makanan tambahan seperti pati ikan kod atau susu juga penting dalam membekalkan nutrien khusus untuk antibodi dalam badan mencegah penyakit-penyakit yang berisiko apabila sudah berusia. Hal ini kerana, bila usia kita sudah lanjut, sesetengah fungsi badan tidak dapat berfungsi dengan baik seperti dahulu jadi makanan tambahan akan membekalkan keperluan yang cukup untuk badan kita berfungsi dengan baik dan menyihatkan diri kita. Persis mutiara kata, mencegah lebih baik daripada merawat.", "Selain itu, pengambilan makanan tambahan memberikan kesan yang efektif kepada atlet negara kita khususnya dan atlet dunia amnya. Jurang perbezaan fizikal yang ketara telah menyebabkan persaingan yang sihat dalam industri sukan menjadi sukar dan membunuh keseronokan bersukan. Kajian saintifik dan kemajuan teknologi dewasa ini telah membantu penghasilan makanan tambahan yang boleh meningkatkan tahap fizikal seseeorang untuk menjadi lebih tinggi, tegap dan berotot berbanding dengan manusia biasa. Justeru, makanan tambahan telah memberi kesan positif kepada atlet di mana mereka boleh meningkatkan tahap fizikal mereka disamping berlatih untuk kebolehan dan teknik dalam sukan yang diceburi dan seterusnya bersaing di peringkat dunia. Atlet bina badan negara, Sazali Samad adalah contoh atlet yang menggunakan makanan tambahan dan berbekalkan disiplin dan latihan yang mantap, beliau berjaya mengharumkan nama Malaysia di mata dunia dengan merangkul anugerah \u201cMr. Universe\u201d sebanyak 10 kali.", "Namun begitu, pengambilan makanan tambahan juga seperti kehidupan, ada baik dan ada buruknya. Kesan buruk dalam pengambilan makanan adalah sangat membahayakan sehingga boleh menyebabkan kehilangan nyawa. Sesetengah daripada kita mungkin tidak sesuai dalam mengambil makanan tambahan tertentu. Janganlah kita alpa dan memakan hasutan pengusaha-pengusaha produk makanan tambahan hari ini yang suka menggunakan taktik testimoni pelanggan yang berjaya dalam menggunakan produk mereka.\u00a0Tuhan telah lahirkan setiap daripada kita berbeza-beza, begitu juga tahap kesesuaian dan kebolehan kita dalam mengambil makanan tambahan. Rentetan itu, kita sebenarnya memerlukan rujukan daripada orang yang berkelayakan seperti doktor dan ahli farmasi dalam menentukan pengambilan makanan tambahan. Tindakan yang tegas dan pantas oleh pihak berkuasa juga diperlukan dalam melindungi masyarakat daripada golongan pengusaha yang hanya mengejar kekayaan dan bukannya memikirkan kesihatan pelanggan mereka.", "Dalam masa yang sama, pengambilan makanan tambahan ini akan meningkatkan tahap kebergantungan masyarakat harini terhadap produk tersebut dalam mendapatkan makanan berkhasiat. Kemajuan dalam teknologi pembuatan makanan ini wajar dirai namun kita sebenarnya hendaklah menyemarakkan sumber asal pemakanan yang dapat membantu kita dalam mencapai kesihatan optimum diri. Makanan tambahan dihasilkan daripada gabungan ekstrak dan bahan-bahan kimia yang sebahagiannya ditumbuhkan dalam makmal dan memerlukan bahan penstabilan dimana ia boleh mengancam fungsi tubuh badan kita jika diambil secara berlebihan. Pada hemat saya, kita perlu melebihkan usaha meningkatkan industri pertanian dan makanan yang menggunakan sumber asli dan organik dimana tiada penggunaan racun atau bahan kimia dalam proses pembuatan makanan dan sekaligus mengurangkan risiko kita daripada penyakit yang disebabkan oleh keracunan dan bahan kimia yang terkandung dalam makanan tambahan mahupun makanan harian kita.", "Tuntasnya, pelbagai kesan samada baik dan buruk yang telah kita singkap dalam perbincangan di atas. Setiap ahli masyarakat perlu bersikap inteligensia dan madani dalam mendepani arus pemodenan dunia hari ini dan mengamalkan praktik yang terbaik dalam memastikan kesihatan diri masing-masing. Makanan merupakan keperluan asas utama manusia dan pemain industri pemakanan perlu lebih bertanggungjawab dalam memastikan makanan atau produk yang dihasilkan betul-betul memberikan manfaat kebaikan kepada setiap golongan manusia. Elakkanlah bersikap bodoh sombong dalam menerima nasihat dan pendapat daripada golongan cendiakawan agar tindakan atau produk itu tidak memberikan mudarat kepada sesiapa pun. Semoga rakyat kita bijaksana untuk menentukan kaca atau permata dalam setiap aspek kehidupan terutamanya pemakanan yang akan menentukan daya kebolehan masyarakat dalam kesihatan sekaligus melahirkan generasi yang sihat dan bebas penyakit."]}, {"li": ["Langkah-Langkah Untuk Memupuk Semangat Patriotik Dalam Kalangan Masyarakat Masa Kini", "Contoh Karangan Langkah Memupuk Semangat Patriotisme Di Dalam Kalangan Masyarakat Di Malaysia", "perlu dipupuk bermula daripada bangku sekolah", "ibu dan bapa berperanan memupuk", "kempen patriotik oleh media massa", "menghargai sejarah dan tokoh negara", "melawat tempat bersejarah", "menyertai program kenegaraan", "Sejarah (secara umumnya sejarah tanah melayu dalam proses mencapai kemerdekaan)", "Bahasa Melayu (penerapan unsur-unsur patriotik melalui medium bahasa kebangsaan)", "Pendidikan Islam/Moral (melahirkan akhlak yang selari dengan semangat patriotik)", "Melibatkan diri bersama anak-anak dalam mengibarkan bendera ketika sambutan hari kemerdekaan negara", "Melawat bersama-sama anak-anak ke tempat-tempat bersejarah tanah air semasa cuti sekolah", "Berkongsi cerita-cerita yang berkaitan isi kandungannya dengan patriotisme dengan anak-anak", "Menyiarkan rancangan atau program yang berunsurkan patriotisme supaya dapat meningkatkan semangat patriotik seperti menyiarkan rencana tentang pejuang-pejuang kemerdekaan negara.", "Menayangkan filem-filem patriotik seperti \u201cPaloh\u201d, \u201cBukit Kepong\u201d dan drama-drama yang berkaitan dengan semangat cinta akan negara.", "Dapat mempelajari nilai-nilai murni seperti kerjasama, nilai tanggungjawab yang perlu dilaksanakan dan rasa hormat-menghormati.", "Pelatih-pelatih ini akan bercampur gaul sesama mereka yang berlainan budaya, agama yang berbeza dan berbilang kaum.", "Dapat memupuk semangat perpaduan yang merupakan elemen yang penting di dalam semangat patriotik sesuai dengan pepatah iaitu \u201cbersatu kita teguh, bercerai kita roboh\u201d.", "Program ini akan dapat melahirkan generasi yang mengetahui hal kenegaraan yang berkaitan dengan kedaulatan negara serta kerajaan yang memerintah."], "p": ["Kesimpulannya,\u00a0semangat patriotik sangat penting untuk melahirkan warganegara yang cinta akan negaranya dan pastinya akan menjadi individu yang berguna kepada agama,\u00a0bangsa dan negara sendiri. Seseorang yang memiliki semangat patriotik yang tinggi akan sentiasa berusaha untuk memajukan diri dan negaranya demi mencapai kemajuan dan pembangunan dengan cepat seiring dengan negara-negara maju yang lain. Oleh itu, semua pihak hendaklah bersama-sama berganding bahu bagi memainkan peranan masing-masing agar semangat patriotik dapat disuburkan dan dipupuk dalam generasi akan datang. Kita perlu ingat seperti kata-kata Samuel Johnson\u00a0yang merupakan seorang editor, pengkritik sastera, penyair, moralis, biografi, penyusun kamus dan penulis esei yang terkenal ini yang menyatakan bahawa \u201cmasa depan itu dibeli oleh masa sekarang\u201d."]}, {"li": ["Cara-Cara Menangani Stress Atau Tekanan Dengan Berkesan", "Contoh Karangan Cara-Cara Mengatasi Stress Atau Tekanan (Untuk Mengelakkan)", "Contoh 2", "Mempelajari kawalan emosi kendiri", "Berkongsi masalah dengan orang yang dipercayai", "Melakukan aktiviti riadah", "Beribadat kepada Tuhan", "Berehat atau melancong", "Berjumpa dengan kaunselor"], "p": ["Sejak kebelakangan ini, isu depresi dan kemurungan menjadi polemik yang dibincangkan dalam masyarakat konvensional. Kenaikan kos sara hidup dan ketidak tentuan ekonomi negara telah menyebabkan isu yang sebelum ini tidak diberi perhatian umum kini menjadi masalah utama dalam kalangan komuniti terutamanya golongan remaja dan belia. Masalah depresi atau kemurungan berpunca daripada tekanan atau stres yang berpanjangan, keterlaluan dan tiada kemampuan daya tindak seseorang individu terhadap masalah tersebut. Ia merupakan tindak balas fizikal, emosi dan juga mental yang dialami oleh seseorang apabila terdapat desakan terhadap sesuatu perkara. Sesiapa sahaja yang mengamalkan berbagai cara gaya hidup samada kanak-kanak, remaja, dewasa serta warga emas boleh mengalami stres atau tekanan. Justeru, wajar untuk kita bincangkan apakah cara-cara yang boleh dilaksanakan bagi mengatasi tekanan atau stres sebagai panduan kepada masyarakat hari ini.", "Prakarsa utama dalam membendung tekanan atau stres adalah dengan mempelajari kawalan emosi kendiri. Terdapat tekanan yang berbentuk sedikit, sederhana dan berlebihan di mana dalam jangka masa panjang dan tidak dapat ditangani oleh individu tersebut, ia akan menyebabkan kesan negatif serta memudaratkan kesihatan mereka. Oleh itu, Kementerian Kesihatan Malaysia (KKM) telah memperkenalkan penyelesaian jangka pendek sebagai kawalan emosi kendiri yang dikenali sebagai kaedah \u201c10B\u201d. Sekiranya anda mengalami stres atau tekanan anda perlu mengikuti kaedah ini secara berturutan iaitu bertenang, bernafas secara dalam, berkata relaks kepada diri, beribadat, bercakap dengan seseorang, berurut, berehat dan mendengar muzik, beriadah, bersenam serta akhir sekali berfikiran positif. Kaedah ini juga baik untuk membantu menangani tekanan darah tinggi yang meyumbang kepada punca stres. Memang kita tidak boleh nafikan bahawa punca tekanan dan stres lazimnya bukan daripada diri kita dan sukar untuk mengatasinya tetapi dengan kaedah yang diutarakan, kita dapat mencegah perkara yang lebih negatif daripada berlaku.", "Di samping itu, tekanan atau stres boleh diatasi dengan berkongsi masalah atau bercerita tentang perkara yang dilalui kepada individu yang dipercayai. Sebagai contoh, apabila majikan memarahi pekerja tentang tugasan yang diberikan, pekerja tersebut tidak berasa tertekan dan tidak tahu cara untuk menyelesaikan masalah terbabit untuk mengurangkan stress. Maka, pekerja tersebut boleh mencari rakan kerja yang berkecimpung dalam bidang yang sama seterusnya berkongsi masalah dan berbincang tentang jalan penyelesaian terbabit. Tindakan ini bukan sahaja dapat mengurangkan tekanan malah menunjukkan teladan dan tahap profesional yang lebih baik daripada majikan pekerja tersebut yang menuding jari tanpa memberikan sebarang bantuan. Selain itu, Kementerian Pembangunan Wanita, Keluarga dan Masyarakat telah pun membangunkan Talian Kasih 15999 yang beroperasi selama 24 jam pada setiap hari. Talian aduan krisis ini membolehkan sesiapa sahaja yang mempunyai masalah berkaitan kaunseling, kebajikan, perlindungan dan masalah keluarga untuk berhubung dengan pegawai yang bertugas dan mereka akan membantu mangsa atau individu yang tiada kenalan untuk berkongsi masalah serta untuk menghilangkan stres.", "Alternatif lain yang dapat dilakukan oleh individu bagi mengelakkan tekanan atau stres adalah dengan melakukan aktiviti riadah seperti bersenam atau bersukan. Umum mengetahui bahawa aktiviti riadah mendatangkan pelbagai manfaat sekiranya kita aktif dalam menyertainya. Misalnya, apabila seseorang bermain sukan badminton bersama rakn-rakan, secara zahirnya mereka dapat melepaskan tekanan yang mereka alami dengan menghasilkan pukulan smesy ke arah lawan. Tambahan pula permainan sukan mewujudkan semangat setiakawan dan kerjasama di mana satu bentuk kepuasan akan diperoleh sekiranya pasukan individu tersebut memenangi permainan yang disertai. Bagi golongan dewasa yang berkerjaya dan mempunyai kekangan masa untuk bersukan seharusnya meluangkan masa dihujung minggu untuk beriadah sekurang-kurangnya selama 30 minit. Kemudahan pusat riadah seperti taman permainan dan taman komuniti telah lengkap dengan trek untuk berjoging atau berbasikal serta kelengkapan asas gimnasium yang boleh digunakan tanpa bayaran untuk melepaskan hormon kesehatan tubuh. Kesannya, badan yang cergas akan membentuk minda sihat dan tekanan atau stres dapat diatasi.", "Jika dilihat pada sudut pandang yang berlainan, tekanan dapat dielakkan dengan mendekatkan diri kepada Tuhan. Hal ini demikian kerana, ketenangan hati dan segala urusan duniawi adalah kurniaan dan ujian yang diberikan oleh Tuhan. Maka, kita seharusnya sentiasa bermuhasabah diri sama ada perkara atau kehidupan yang kita jalani seiring dengan ajaran dan kehendak Beliau. Setiap agama mengetengahkan konsep kebaikan dan nilai-nilai murni supaya kita tidak terjerumus dalam lembah duniawi yang tidak kekal dan bersifat sementara. Sebagai seorang muslim, ibadat solat merupakan tiang agama dan mampu membantu menenangkan hati dan minda jika dilakukan dengan kekhusyukan. Tambahan pula, segala perbuatan dalam solat telah ditafsirkan sebagai bentuk senaman ringan kepada kita setelah mengharungi pekerjaan sepanjang hari. Lantaran itu, pendekatan diri kepada Sang Pencipta bukan sahaja memberikan kita ketenangan malah menunjukkan jalan yang benar dan diperlukan oleh manusia yang lemah seperti kita semua untuk meningkatkan kerohanian. Izharnya, kekuatan rohani akan mezahirkan ketahanan jasmani terhadap apa sahaja masalah yang timbul.", "Sebagai kesimpulan, terdapat banyak cara menghilangkan stress yang boleh dilakukan bagi mengatasi tekanan atau stres. Ia adalah perasaan semula jadi yang ada pada setiap individu dan pelbagai faktor yang menyumbang kepada desakannya terhadap sesorang individu. Dengan kesedaran masyarakat yang semakin baik terhadap perkara ini, ramai pihak seharusnya menggembleng tenaga bagi memperkenalkan mekanisme kawalan terhadap tekanan atau stres yang dihadapi oleh ahli masyarakat. Perkara ini boleh diputar menjadi sumber motivasi seseorang untuk mencapai segala bentuk kejayaan dalam perkara yang mereka ceburi. Kita hanya memerlukan kepakaran dan kajian yang telus supaya dapat membantu golongan yang terkesan serta untuk mengetahui kaedah terbaik kerana mencegah lebih baik daripada merawat. Semoga segala inisiatif dan cara menghilangkan stres yang diatur dapat memangkin sifat mahmudah dalam diri setiap individu seterusnya melahirkan komuniti yang hidup sejahtera, aman dan harmoni."]}, {"li": ["Kebaikan Dan Langkah-Langkah Menggalakkan Orang Ramai Menderma Darah", "Contoh Karangan Faedah Menderma Darah", "Membantu pesakit yang memerlukan", "Mengetahui tahap kesihatan diri", "Mengurangkan kalori dalam badan", "Membudayakan aktiviti derma", "Berkempen secara holistik", "Intervensi daripada agensi swasta"], "p": ["Tahukah anda, apabila anda derma darah walaupun sekali, anda dianggap sebagai insan yang istimewa kerana telah memberikan sumbangan yang tidak ternilai harganya? Umum sedia maklum, darah adalah komponen yang penting dalam merawat pesakit di hospital. Keperluan dan permintaan terhadap darah meningkat dari tahun ke tahun hasil perkembangn industri kesihatan di dalam negara kita. Rawatan seperti pembedahan jantung, pemindahan organ dan pesakit talasemia memerlukan pemindahan dan penggunaan yang banyak. Kemeterian Kesihatan Malaysia telah pun menetapkan sasaran untuk menjadikan sekurang-kurangnya lima peratus rakyat di Malaysia sebagai penderma darah yang aktif. Walaupun sasaran itu tidak tercapai, namun bilangan penderma serta unit yang didermakan semakin meningkat dari tahun ke tahun. Persoalannya, apakah kebaikan dan langkah menggalakkan orang ramai menderma demi manfaat bersama?", "Antara kebaikan yang akan diperoleh sekiranya kita menderma adalah dapat membantu pesakit yang memerlukan. Setiap hari, pasti berlaku kemalangan dan kes-kes kecemasan di hospital. Doktor pula memerlukan bekalan darah bagi menstabilkan bilangan darah pesakit yang kehilangan darahnya dalam proses rawatan yang diberi. Bayangkan jika pesakit tersebut merupakan orang yang kita sayangi atau kenali, pasti kita akan melakukan perkara bagi menyelamatkan nyawa mereka. Justeru, kita dapat membantu orang yang dalam kesusahan dan boleh dianggap sebagai wira yang menyelamatkan pesakit yang memerlukan. Ibarat peribahasa Melayu, berat sama dipikul, ringan sama dijinjing. Tambahan pula, apabila berlaku pandemik seperti COVID-19, hospital memerlukan sumbangan daripada pesakit yang telah sembuh bagi tujuan penyelidikan dan menyumbang kepada pencarian vaksin terhadap penyakit tersebut. Intihannya, aktiviti ini dapat meringankan beban orang yang memerlukan dan kelak kita juga akan diberikan bantuan dalam pelbagai bentuk daripada Tuhan.", "Seperti ungkapan orang-orang tua, kita hendaklah sediakan payung sebelum hujan. Begitu juga ianya dapat menjamin kesihatan diri penderma daripada risiko penyakit-penyakit tertentu. Sebelum menderma, pegawai perubatan akan melakukan pemeriksaan kesihatan secara ringkas. Kemudian, mereka akan memaklumkan kepada penderma berkaitan kumpulan/ jenis, kadar tekanan darah, tahap kolesterol dan pelbagai lagi. Pemeriksaan kesihatan secara percuma ini dapat membantu kita mengetahui tahap kesihatan masing-masing dan pengesanan awal dapat dilaksanakan jika kita menghidapi sebarang penyakit. Bukan itu sahaja, darah yang diderma akan ditapi terlebih dahulu bagi mengenal pasti jika penderma terdapat jangkitan virus seperti HIV dan hepatitis. Bak kata pepatah, mencegah lebih baik daripada merawat. Kesannya, ianya dapat memastikan kita berwaspada terhadap ancaman kesihatan di samping membantu mereka yang memerlukan.", "Bagi menggalakkan orang ramai, masyarakat kita seharusnya membudayakan aktiviti ini di setiap peringkat. Ianya memerlukan kriteria seperti berumur 18 hingga 60 tahun dan berat badan melebihi 45 kilogram. Oleh itu, setiap pihak seperti majikan atau institusi pengajian tinggi boleh memainkan peranan dengan menganjurkan aktiviti di kawasan masing-masing secara berkala. Langkah ini bukan sahaja memudahkan aktiviti malah dapat membudayakannya sebagai satu tanggungjawab sosial korporat. Bagi pelajar di institusi pengajian tinggi, pemberian merit kepada mereka yang melakukan aktiviti murni ini pasti dapat menggalakkan pelajar-pelajar untuk menyertainya. Konsep orang berbudi kita berbahasa, orang memberi kita merasa wajar untuk diamalkan supaya kebaikan daripada aktiviti ini dimanfaatkan oleh semua pihak yang terlibat.", "Sejajar dengan langkah di atas, orang ramai boleh dipengaruhi untuk menderma dengan aktif melalui kempen yang lebih holistik. Masyarakat masa kini lebih gemar menonton video di media sosial berbanding siaran televisyen. Oleh itu, pihak kementerian dan agensi yang berkaitan perlu bekerjasama dalam melakukan intervensi terhadap kempen melalui seluruh platform media. Sebagai contoh, iklan khidmat masyarakat boleh diperbanyakkan siaran di televisyen dan radio. Manakala di sosial media, selebriti dan orang-orang ternama negara seperti menteri dan tokoh korporat perlu menunjukkan tauladan dan menggalakkan masyarakat menggunakan laman sosial masing-masing. Tindakan ini tidak seharusnya melibatkan sebarang kos kerana tiada harga yang boleh diletakkan atas nyawa seorang manusia. Natijahnya, kempen secara meluas dan menggunakan sentimen kemasyarakatan pasti dapat menggalakkan orang ramai untuk melakukannya dengan lebih kerap."]}, {"li": ["Ciri-Ciri Menjadi Pengguna Yang Bijak", "Contoh Karangan Ciri-Ciri Pengguna Yang Bijak", "membeli keperluan, kurangkan kehendak", "membandingkan harga", "elakkan berhutang", "membeli barang yang berkualiti", "menyokong barangan tempatan", "membuat aduan sekiranya berlaku kesalahan oleh penjual, peruncit atau pembekal"], "p": []}]